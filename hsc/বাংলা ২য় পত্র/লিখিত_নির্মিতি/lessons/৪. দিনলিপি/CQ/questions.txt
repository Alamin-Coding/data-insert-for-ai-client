================================================================================
Question #1 (ID: 345858)
--------------------------------------------------------------------------------
Type: CQ | Book: বাংলা ২য় পত্র | Years: 2019, 2017, 2016 | Boards: Dinajpur Board, Rajshahi Board, Dinajpur Board | Tags: Dinajpur Board, Rajshahi Board, Dinajpur Board
--------------------------------------------------------------------------------
Question:
কলেজের প্রথম দিনের অনুভূতি নিয়ে দিনলিপি লিখো ?

Options:


Correct Answer: 

Solution:
৪ ফেব্রুয়ারি, ২০২৩

শনিবার

রাত ৯টা ১৫ মিনিট

ঢাকা

আজ আমার কলেজের প্রথম দিন ছিল । আমরা স্কুলজীবনে স্বপ্ন ছিল কবে কলেজে ভর্তি হব, কবে কলেজে ক্লাস করব। সেই সুযোগ এলো আজকে। কিন্তু তখনকার মতো কৌতূহল অনুভব করছি না। বরং এক ধরনের আনন্দে শিহরিত হচ্ছি। এক বন্ধু এসে টেনে নিয়ে গেল ক্লাসে। নাম পরিচয় বলে আমিও সবার সঙ্গে পরিচিত হলাম। প্রথম ক্লাসে এলেন ইংরেজি স্যার। আমাদের রোল নোট করে তিনি সবার সঙ্গে পরিচিত হলেন। তারপর প্রয়োজনীয় দিকনির্দেশনা দিলেন। অডিটোরিয়ামে গিয়ে বসলাম। প্রিন্সিপাল স্যার নিজের পরিচয় দিয়ে টিচারদের সঙ্গে পরিচয় করিয়ে দিলেন। দুজন অধ্যাপক কলেজের পরিচিতিমূলক বক্তব্য রাখলেন। সব শেষে প্রিন্সিপাল স্যার উপদেশ ও নিদের্শনামূলক বক্তব্য রেখে দশ মিনিট অপেক্ষা করতে অনুরোধ করলেন । আমাদের হাতে তুলে দেওয়া হলো ক্লাস রুটিন, বুকলিস্ট ও কলেজ ম্যাগাজিন । খুশিমনে চলে এলাম বাসায়।

ওসমান গাজী,

সরকারি সিটি কলেজ

চট্টগ্রাম ।

Explanation:
এই প্রশ্নে সঠিক উত্তর হলো ব্যক্তিগত কণ্ঠে ক্রমানুসারে কলেজের প্রথম দিনের ঘটনার ও অনুভূতির বিবরণ লেখা; এতে তারিখ, স্থানের সংক্ষিপ্ত চিত্র, সকালে যা ঘটলো এবং তুমি কেমন অনুভব করেছিলে তা লিখলে ভালো হয়। সংবেদনশীল দৃশ্যবর্ণনা ও ছোট প্রতিফলন যোগ করলে দিনলিপি জীবন্ত হয় এবং পাঠক সহজে তোমার অভিজ্ঞতা বোঝে।

Sub-Questions:

================================================================================
Question #2 (ID: 345859)
--------------------------------------------------------------------------------
Type: CQ | Book: বাংলা ২য় পত্র | Years: 2019, 2017, 2016 | Boards: Dinajpur Board, Rajshahi Board, Dinajpur Board | Tags: Dinajpur Board, Rajshahi Board, Dinajpur Board
--------------------------------------------------------------------------------
Question:
মাধ্যমিক পরীক্ষার ফল প্রকাশ নিয়ে দিনলিপি লিখো ?

Options:


Correct Answer: 

Solution:
২৮ ডিসেম্বর, ২০২৩

বৃহস্পতিবার রাত ১০টা ১৫ মিনিট

রংপুর

গত রাত থেকেই কেমন একটা অস্থিরতা অনুভব করছিলাম। জানি পরীক্ষার ফল আশানুরূপ হবে, তবু একটা চিন্তা ঘিরে রেখেছে কী হয় না হয়! আজ কিন্তু এমন চিন্তা বা অস্থিরতা নেই। ভালো ঘুম হওয়ার কারণে মনটা ফুরফুরে হয়ে আছে। যা হয় হবে— এমন একটা সাহসী মনোভাব এসে গেছে। গোসল করে নাশতা সেরে নিলাম। মা তাগিদ দিচ্ছেন, 'কী রে, স্কুলে যাবি না।' বাবা এসে মাথায় হাত বুলিয়ে বলছেন, 'চল, আমি তোর সঙ্গে যাই।' তাঁদেরকে আশা দিয়ে চলে এসেছি স্কুলে। বন্ধুরা অনেকেই এসেছে। চুটিয়ে আড্ডা দিচ্ছি। দু-একজনের মুখ ভার হয়ে আছে। তাদেরকে সান্ত্বনা দিচ্ছি। এমন সময় নোটিশ বোর্ডে রেজাল্ট টানানো হলো । গণিত স্যার রোল নম্বর এবং ফল ঘোষণা করছেন। আমি GPA-5 পেয়েছি। হেডস্যার ও অন্য স্যারদের সালাম করে দোয়া চাইলাম। বাসায় আসতেই বাবা-মা আমাকে জড়িয়ে ধরে আদর করলেন। মিষ্টি বিতরণ করা হলো ঘরে ঘরে। আত্মীয়স্বজনরা ফোনে খবর নিচ্ছেন আর দোয়া করছেন। বেশ রাত পর্যন্ত কেটে গেল এভাবেই। একসময় চোখজুড়ে ঘুম চলে এলো ।

ওসমান গাজী

রংপুর সিটি কলেজ

রংপুর ।

Explanation:
ব্যাখ্যা: মাধ্যমিক পরীক্ষার ফল প্রকাশ নিয়ে দিনলিপি লিখলে তা ব্যক্তিগত ভাষায় (আমি), নির্দিষ্ট তারিখ দিয়ে, ফল জানার সময়ের পরিস্থিতি ও অনুভূতি, ফলের বিবরণ এবং পরবর্তী পরিকল্পনা সংক্ষেপে ক্রমবদ্ধভাবে লিখতে হয়; ফলে সঠিক উত্তরটি দিনলিপির এই কাঠামো ও স্বর অনুসরণ করে। এভাবে লিখলে ঘটনা, লেখকের প্রতিক্রিয়া ও ভবিষ্যৎ পরিকল্পনা স্পষ্টভাবে বোঝা যায় এবং দিনলিপির মূল নিয়মগুলো (তারিখ, ব্যক্তিগত বিবরণ, সমাপ্তি) বজায় থাকে।

Sub-Questions:

================================================================================
Question #3 (ID: 345860)
--------------------------------------------------------------------------------
Type: CQ | Book: বাংলা ২য় পত্র | Years: 2019, 2017, 2016, 2016 | Boards: Chittagong Board, Dhaka Board, Rajshahi Board, Dhaka Board | Tags: Chattogram Board, Dhaka Board, Rajshahi Board, Dhaka Board
--------------------------------------------------------------------------------
Question:
কলেজে প্রথম দিনের অভিজ্ঞতা বর্ণনা করো ?

Options:


Correct Answer: 

Solution:
কলেজে আমার প্রথম দিন কেটেছিল আনন্দ-উচ্ছলতায়। স্থলজীবনের দশ বছর পার করে এসএসসি পাস করে কলেজে ভর্তি হওয়ার পর থেকেই প্রথম দিনের ক্লাসে উপস্থিত থাকার অপেক্ষায় ছিলাম। সপ্তাহখানেক সময়ের ব্যবধানে বহু প্রতীক্ষিত সেই দিন উপস্থিত হলো। আমি আগেই জেনেছিলাম, ঐ দিন অনানুষ্ঠানিক পরিচিত অনুষ্ঠান হবে। সঙ্গে ক্লাস রুটিন, নবীন ছাত্রদের আনুষ্ঠানিকভাবে বরণ করে নেওয়ার ঘোষণা ছাড়া বিশেষ কোনো ক্লাস হবে না। হয়েছিলও তাই। আমার স্পষ্ট মনে আছে, সেদিন সকাল থেকেই কলেজে যাওয়ার প্রস্তুতি নিচ্ছিলাম। মনের আনন্দে ভালো জামা কাপড় পরে একটি নোট বুক নিয়ে কলেজের উদ্দেশে বের হলাম। কলেজের কাছাকাছি আসতেই দু-একজন পরিচিত মুখ দেখলাম। ভাসা-ভাসা চেনা, আমাদের স্কুল থেকে এসএসসি পাস করেছে এমন দু- চারজনকেও দেখতে পেলাম। সবাই কলেজের প্রথম দিনে, প্রথম ক্লাসের অপেক্ষায় আছি একটা বড় হলরুমে। বিজ্ঞান, মানবিক, বাণিজ্য সর বিভাগের শিক্ষার্থীরা উপস্থিত। প্রথম ক্লাস হবে বাংলা। কমন ক্লাস, সবাই করবে। এটাই মূল উদ্দেশ্য নয়, মূল উদ্দেশ্য কলেজের অধ্যক্ষ মহোদয় আমাদের উদ্দেশে বিশেষ কিছু কথা বলবেন। অপেক্ষা করতে হলো না, অধ্যক্ষ সাহেব এলেন, তাঁর সঙ্গে কয়েকজন নবীন-প্রবীণ শিক্ষক। তাঁদেরকে হলরুমে ঢুকতে দেখেই আমরা সবাই দাঁড়িয়ে গেলাম। তিনি হাত ইশারা করে এবং মুখে আমাদের বসতে বললেন। তিনি স্থির হয়ে মঞ্চে দাঁড়ালেন। পুরো হলরুমে পিনপতন নীরবতা। তিনি বললেন, 'আজ তোমাদের কলেজের প্রথম দিন। তোমরা এ কলেজের নবীন, তোমাদের আমরা আনুষ্ঠানিকভাবে বরণ করে নেব। তাঁর আগে আজকে অনানুষ্ঠানিকভাবে তোমাদের সঙ্গে কথা বলছি। স্কুলজীবন এবং কলেজজীবনের মধ্যে কিছু পার্থক্য আছে। কলেজ জীবনের আনন্দ ও স্বাধীনতা স্কুলজীবন অপেক্ষা অনেক বেশি। দায়দায়িত্বও সে কারণে অনেক বেশি। কলেজজীবন নতুনত্বের, বন্ধুর সাহচর্যে আনন্দের, পাঠের বিশাল জগতে বিচরণের। তোমরা তরুণ। তোমরা তোমাদের সমস্ত শক্তি দিয়ে সেই আনন্দের জগতে বিচরণ করবে, জ্ঞানের সমুদ্রে অবগাহন করে জীবন সার্থক করবে- এ প্রত্যাশা করি।' তারপর একজন শিক্ষক রবীন্দ্রনাথের 'ঐকতান' কবিতা আবৃত্তি করলেন। ব্যাখ্যা করে প্রকৃতির সুরের সঙ্গে আমাদের জীবনের বন্ধন রচনা করলেন। আমরা মন্ত্রমুগ্ধের মতো শুনলাম। সংক্ষিপ্ত পরিচিতি অনুষ্ঠানের পর, আমাদের প্রত্যেকের হাতে ফুল এবং একটি করে সুন্দর কলম তুলে দেওয়া হলো। সেই কলমটি এখনও আমার উপহার বক্সে সংরক্ষিত আছে।

"চন্দন সিনহা

তেজগাঁও কলেজ,

ঢাকা।

Explanation:
সঠিক উত্তরটি হলো কলেজে প্রথম দিনের মূল ঘটনাবলি, আপনার অনুভূতি ও পর্যবেক্ষণগুলো ক্রমানুসারে বা থিম অনুযায়ী সাজানোভাবে বর্ণনা করা, কারণ এসব উপাদান পাঠককে সেই অভিজ্ঞতার বাস্তব ছবি দেখতে সাহায্য করে। একটি ভালো উত্তর দেখাবে ক্যাম্পাস ও ক্লাসরুমের পরিবেশ, সহপাঠী ও শিক্ষকের সাথে প্রথম পরিচয়, আপনার উত্তেজনা বা নার্ভাস থাকা—এগুলো সংক্ষিপ্ত কিন্তু জীবন্তভাবে তুলে ধরলে বর্ণনা প্রাঞ্জল এবং বিশ্বাসযোগ্য হয়। সংক্ষিপ্ত বাক্যে স্পষ্ট অনুভূতি ও পরিস্থিতি বর্ণনা করলেই যথেষ্ট।

Sub-Questions:

================================================================================
Question #4 (ID: 345861)
--------------------------------------------------------------------------------
Type: CQ | Book: বাংলা ২য় পত্র | Years: 2019 | Boards: Sylhet Board | Tags: Sylhet Board
--------------------------------------------------------------------------------
Question:
তোমার কলেজের নবীনবরণ অনুষ্ঠানের অভিজ্ঞতা বর্ণনা করো ?

Options:


Correct Answer: 

Solution:
এসেছে নতুন শিশু, তাকে ছেড়ে দিতে হবে স্থান- কবির এ বাণী চিরন্তন। নতুনদের আহ্বান করতে পুরোনোদের স্থান ছেড়ে দিতে হবে, এটাই যেন চিরন্তন রীতি। তাই তো রাজশাহী কলেজে প্রতিবছরের মতো এবারও নতুনদের আহ্বান জানাতে গতকাল আয়োজিত হয়েছিল নবীনবরণ অনুষ্ঠান।অনুষ্ঠান শুরু করার যে নির্দিষ্ট সময় ছিল, তার অনেক আগেই নবীনরা কলেজে উপস্থিত হয়েছিল। নবীনদের আগমন উপলক্ষ্য করে কলেজ প্রাঙ্গণ খুব সুন্দর করে সাজানো হয়েছিল। পূর্বনির্ধারিত সময়ানুযায়ী অনুষ্ঠান শুরু হয়েছিল। কলেজের অধ্যক্ষ মঞ্চে আসার পরপরই কোরআন থেকে তেলাওয়াত এবং গীতার শ্লোক পাঠ করা হয়েছিল। তারপর পুষ্পবৃষ্টির মাধ্যমে নবীনদের বরণ করে নেয় অগ্রজরা। নবীনদের উদ্দেশে দ্বাদশ শ্রেণির একজন ছাত্রী মানপত্র পাঠ করে। তারপর সংক্ষিপ্তভাবে শুভেচ্ছা বক্তব্য পেশ করে বড় ভাই ও আপুরা। এসময় নবীন শিক্ষার্থীরা আসনে বসে সুশৃঙ্খলভাবে তাদের বক্তব্য শুনছিল। এরপর শিক্ষকবৃন্দ বক্তব্য দিলেন। তাদের চমৎকার উপস্থাপন ও বাচনভঙ্গি নবীনদের মুগ্ধ করেছিল। অধ্যক্ষ মহোদয় আরও আন্তরিক ও বন্ধুত্বসুলভ বক্তব্যের মাধ্যমে নতুনদের গ্রহণ করে নিলেন । নবীনদের পক্ষ থেকে দুই-তিনজন বক্তব্য দিয়ে এরকম একটা অনুষ্ঠান আয়োজনের জন্য অগ্রজ বড় ভাই-আপুদের এবং শিক্ষকদের ধন্যবাদ জ্ঞাপন করল ।

Explanation:
এই উত্তরটি সঠিক কারণ এতে নবীনবরণ অনুষ্ঠানের প্রধান দিকগুলো—আয়োজন, বক্তৃতা, সাংস্কৃতিক পরিবেশ ও সহপাঠীদের সাথে পরিচয়—সংক্ষেপে এবং ধারাবাহিকভাবে বর্ণনা করা হয়েছে। এতে ঘটনাবলি ও নিজের অনুভূতি তুলে ধরা হয়েছে, ফলে পাঠক সহজে সামগ্রিক অভিজ্ঞতা ও তার গুরুত্ব বুঝতে পারে।

Sub-Questions:

================================================================================
Question #5 (ID: 345862)
--------------------------------------------------------------------------------
Type: CQ | Book: বাংলা ২য় পত্র | Years: 2019, 2019, 2016 | Boards: Rajshahi Board, Dhaka Board, Chittagong Board | Tags: Rajshahi Board, Dhaka Board, Chattogram Board
--------------------------------------------------------------------------------
Question:
পাহাড়পুর বৌদ্ধবিহার ভ্রমণে অর্জিত অভিজ্ঞতা বর্ণনা করো?

Options:


Correct Answer: 

Solution:
প্রত্নতাত্ত্বিক নিদর্শনের প্রতি আমি কেমন যেন একটা অনিবার্য আকর্ষণ অনুভব করি। সে আকর্ষণেই একদিন গিয়ে হাজির হয়েছিলাম পাহাড়পুর বৌদ্ধবিহারে, যা সোমপুর বিহার নামেও পরিচিত। এ বিহারটির অবস্থান বর্তমান নওগাঁ জেলার বদলগাছি উপজেলার পাহাড়পুর গ্রামে। জয়পুরহাট জেলার জামালগঞ্জ রেলস্টেশনে ট্রেন থেকে নেমে ৫ কিলোমিটার পশ্চিম দিকে পাহাড়পুর গ্রামে যখন পৌছালাম তখন বেলা প্রায় ১১টা। স্থানীয় রেস্টুরেন্ট থেকে সকালের নাশতা সেরে আমরা মূল বিহারটি পরিদর্শনে মনোনিবেশ করলাম ।

পাহাড়পুর বা সোমপুর বৌদ্ধবিহারটি পাল বংশের দ্বিতীয় রাজা শ্রী ধর্মপালদেব অষ্টম শতকের শেষের দিকে কিংবা নবম শতকের প্রথম দিকে তৈরি করেন। এটি বাংলাদেশের উত্তরবঙ্গের প্লাবন সমভূমিতে অবস্থিত প্লাইস্টোসিন যুগের বরেন্দ্র নামক অনুচ্চ এলাকার অন্তর্ভুক্ত। ১৮৭৯ সালে স্যার কানিংহাম এই বিশাল কীর্তি আবিষ্কার করেন। ১৯৮৫ সালে ইউনেস্কো এটিকে বিশ্ব ঐতিহ্যবাহী স্থানের মর্যাদা দেয় ৷

বৌদ্ধবিহারটিতে গিয়ে দেখা গেল এর ভূমি-পরিকল্পনা চতুস্কোনাকার। এর চার দিকে চওড়া সীমানা দেয়াল দিয়ে ঘেরা ছিল। সীমানা দেয়াল বরাবর অভ্যন্তরভাগে সারিবদ্ধ ছোট ছোট কক্ষ ছিল। উত্তর দিকের বাহুতে ৪৫টি এবং অন্য তিন দিকের বাহুতে ৪৪টি করে কক্ষ ছিল। কক্ষগুলোর প্রতিটিতে দরজা আছে। কোনো কোনো কক্ষে কুলুঙ্গি এবং মেঝেতে দৈনন্দিন কাজে ব্যবহৃত নানা দ্রব্য পাওয়া গিয়েছে। বিহারের উত্তর বাহুর, মাঝ বরাবর রয়েছে প্রধান ফটক। এখান থেকে ভেতরের উন্মুক্ত চতুরে প্রবেশের জন্য যে সিঁড়ি ব্যবহৃত হতো তা আজও বিদ্যমান

বিহারের অন্তবর্তী স্থানে গিয়ে দেখা গেল চত্বরের মধ্যবর্তী স্থানে রয়েছে কেন্দ্রীয় মন্দিরের ধ্বংসাবশেষ। বিহারের কেন্দ্রে শূন্যগর্ভ কক্ষে একটি ইট বাঁধানো মেঝে আবিষ্কৃত হয়েছে। এ মেঝে কক্ষের বাইরে চারদিকের কক্ষ ও মণ্ডপের প্রায় একই সমতলে অবস্থিত। মন্দিরের শীর্ষদেশের কোনো নিদর্শন নেই বিধায় এর ছাদ সম্পর্কে সুস্পষ্ট ধারণা পাওয়া যায় না। বিহারের দক্ষিণ-পূর্ব কোণ থেকে প্রায় ৪৯ মিটার দক্ষিণে আনুমানিক ৩-৫ মিটার প্রশস্ত স্নানঘাট দৃশ্যমান হয়। অনুমান করা হয় এ ঘাট নদীর সঙ্গে সম্পৃক্ত ছিল। স্নানঘাট থেকে ১২ মিটার পশ্চিমে পূর্বমুখী একটি ইমারত পাওয়া গেছে যাকে স্থানীয়ভাবে বলা হয় গয়েশ্বরী মন্দির। এতে একটি চতুষ্কোণ হলঘর রয়েছে। পশ্চিমে উদ্‌গত একটি দেয়ালের বাইরের দিকে ... রয়েছে একটি বর্গাকার পূজার কক্ষ। মন্দিরের সামনের দিকে রয়েছে বিশাল চত্বর

মূল বিহার থেকে বেরিয়ে গেলাম পাহাড়পুর সংলগ্ন জাদুঘরে। সেখানে দেখলাম— বেলেপাথরের চামুণ্ডা মূর্তি, লাল পাথরের শীতলা মূর্তি, কৃষ্ণ পাথরের বিষ্ণু মূর্তি, বেলেপাথরের কীর্তি মূর্তি, গৌরীমূর্তি, বিষ্ণু মূর্তি, মনসা মূর্তি, দুবলহাটির মহারানির তৈলচিত্র ইত্যাদি। ঘুরতে ঘুরতে দিনের আলো প্রায় শেষ হয়ে আসছে দেখে অনিচ্ছা সত্ত্বেও রেলস্টেশনের দিকে রওনা হলাম অসীম অভিজ্ঞতা সঞ্চয় করে।

Explanation:
পাহাড়পুর বৌদ্ধবিহার ভ্রমণে আমন্ডা পুরাতাত্ত্বিক ধ্বংসাবশেষ, কেন্দ্রীয় স্তূপ ও চারপাশের কক্ষগুলি দেখে স্পষ্ট হয় যে এখানে একসময়ে বড় একটি ধ্যানমগ্ন মঠ ছিল। এই বর্ণনা সঠিক কারণ স্থানীয় পরিচ্ছন্নতা, ইটের কাজ ও পাথরের সুদৃশ্য ভাস্কর্যগুলো সরাসরি ঐতিহাসিক ও ধর্মীয় কার্যক্রমের প্রমাণ দেয়, যা আর্কিওলজির মাধ্যমে ব্যাখ্যা করা যায়। ভ্রমণটি শিক্ষণীয় কারণ এটি বৌদ্ধ ধর্মের ইতিহাস, নির্মাণশৈলী ও সাংস্কৃতিক ধারাবাহিকতা বুঝতে সাহায্য করে এবং ঐতিহ্য সংরক্ষণের গুরুত্ব অনুভব করায়।

Sub-Questions:

================================================================================
Question #6 (ID: 345863)
--------------------------------------------------------------------------------
Type: CQ | Book: বাংলা ২য় পত্র | Years: 2019 | Boards: Barisal Board | Tags: Barisal Board
--------------------------------------------------------------------------------
Question:
শীতকালীন ছুটি কীভাবে কাটিয়েছ তার অভিজ্ঞতা বর্ণনা করো ?

Options:


Correct Answer: 

Solution:
শহর থেকে বেরিয়ে গ্রামের বাড়ি যেতেই সরু রাস্তা। দু'পাশে ফসলের মাঠ। বোরো মৌসুম শুরু হয়েছে। যেতে যেতে ডানে-বাঁয়ে দেখি, ক্ষেত "কাদা-পানিতে মাখামাখি। চারা রোপণের প্রস্তুতি চলছে। কোথাও কোথাও বীজতলা হলুদ-সবুজ, এমনি একটা বীজতলার কচি বুকে চোখ পড়তেই দেখা গেল, সেগুন গাছের কয়েকটা মরা পাতা ওখানে পড়ে রয়েছে। সেগুন পাতা আকারে বড়ো হলেও ওজনে কম। ছোটবেলায় আমাদের খেলাধুলায় এ পাতার ব্যবহার ছিল। কাঁচা পাতা ভালো করে হাতের তালুতে ডলে নিলে চমৎকার রঙ হয়। দুপুর ১টার কিছুটা আগে কালীবাড়ি পৌঁছালাম এখান থেকে ‘পাহাড় পাবইজান' নাকি দশ-পনেরো মিনিটের রাস্তা । তন্বী (ভ্রমণের আয়োজক) জানালো, মামির বাড়ির বাকি পথটুকু অটো কিংবা ভ্যান দু'ভাবেই যাওয়া যায়। আমরা একটা ব্যাটারিচালিত ভ্যানে উঠে পা ঝুলিয়ে বসে পড়লাম। শৈলীর এটি দ্বিতীয় ভ্যান জার্নি। এই পথটা মেঠো । চারদিকে সবুজের আরও ঘন বিস্তার, পথজুড়ে ধুলোর প্রাচুর্য আছে, তবে মোটরগাড়ি তেমন চলছে না বলে ধুলো খুব বেশি উড়ছে না। শব্দদূষণের বালাই নেই। শুক্রবার বলেই বোধ হয় লোকজনের আনাগোনা তেমন ছিল না। রাস্তার দু'ধারে ঘর-বাড়ি আর গাছে নিপাট ছায়া। আর গ্রামের মতোই টিন, বাঁশ কিংবা ঝোপ-ঝাড়ের পাঁচিল। মামিদের বাড়ি পৌছুতে বেশিক্ষণ লাগল না। সুন্দর গ্রাম। ছিমছাম। অনেক গাছগাছালি। এ দিকটায় পাখি বেশি আছে গাছে। ফোনের নেটওয়ার্ক ভালো, এখানে ইলেক্ট্রিসিটি আছে। আমরা হাত-মুখ ধুয়ে নিলাম। ওহ, বলতে ভুলেই যাচ্ছিলাম, মামির নাম সিলভি, আর মামার নাম মিল্কি। ছোট্ট ছেলে সাফিদকে নিয়ে তাদের ছোট্ট সংসার। শহরেই থাকেন, মাঝে মাঝে গ্রামে' আসেন, তাদের আদর- আপ্যায়নে আপ্লুত না হয়ে উপায় নেই। এমন আতিথেয়তায় আমরা মুগ্ধ প্রথমে পিঠা খেয়ে বাড়ির পেছন দিকটাতে আমরা হাঁটতে গেলাম। পুকুরের ধারঘেঁসা পথ, মাঠের অনেকটা ধু-ধু; কিছু অংশ সবুজ-শ্যামল। চারদিক রোদ ঝলমল। তবে ডান দিকে হেঁটে গিয়ে উঁচু-নিচু পাহাড়ি রাস্তায় পা দিয়ে দ্বিধান্বিত, সাপটাপ নেই তো? টিলামতো জমি; পুরোটাই বৃক্ষরাজিতে পূর্ণ। পাহাড়ি মাটি কেটে চলাচলের রাস্তা তৈরি করা হয়েছে। না, প্রথমত, এটি ভয়ঙ্কর স্থান নয় এবং আরেকটি ব্যাপার হলো, এখানে অন্য ফসলেরর উপযোগিতা অর্জন সহজ না হলেও এসব গাছপালা থেকে পাওয়া অর্থনৈতিক উপকার সন্তোষজনক জানালেন জমির মালিক। দিনের আলো ফুরিয়ে এলো। আমাদের ফিরবার তাড়া ছিল। তাই, সন্ধ্যার মুখে ফেরার গাড়িতে উঠলাম। শৈলীর অভিজ্ঞতায় নতুন অনেক কিছু জুটেছে গত পাঁচ- ছয় ঘণ্টায়। কাঠবিড়ালী, পেঁচা এবং নানারকম পাখি, নতুন কিছু মানুষের "আদর-আপ্যায়ন, সর্বোপরি দাদাবাড়ি ভিন্ন অন্য কোনো গ্রামের পথে বিচরণের বিস্ময়। ওর বিচারে 'পাহাড় পাবইজান' অন্যরকম সুন্দর এক গ্রাম। ওখানকার মানুষও অন্য রকম ভালো। এ এক নতুন অভিজ্ঞতা।'

Explanation:
ব্যাখ্যা: শীতকালীন ছুটি কিভাবে কাটিয়েছ তা সঠিকভাবে বর্ণনা করতে হলে ঘটনাগুলো ক্রমানুসারে বলো — কোথায় গেলে, কী কাজ করলে, কার সঙ্গে ছিলে এবং কী অনুভব করেছিলে, কারণ এসব পাঠককে স্পষ্ট চিত্র দেয়। কেন ওই কাজগুলো করলে এবং ছুটিতে কী শিখলে বা মনে রাখা মূল অভিজ্ঞতা তা সংক্ষেপে যোগ করলে উত্তরটা সম্পূর্ণ ও অর্থবোধক হবে।

Sub-Questions:

================================================================================
Question #7 (ID: 345864)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards: Dinajpur Board | Tags: Dinajpur Board
--------------------------------------------------------------------------------
Question:
বইমেলা সম্পর্কে দিনলিপি লেখো ?

Options:


Correct Answer: 

Solution:
১০ ফেব্রুয়ারি, ২০২৩

শুক্রবার

রাত ১১ টা ১০ মিনিট

ঢাকা গত বছর বইমেলার স্মৃতি আমি কখনোই ভুলতে পারব না। সকালের পড়ার টেবিল ছেড়ে কলেজে গেলাম। আমাদের বাংলা শিক্ষকের কাছে কয়েকটি বইয়ের নাম চাইলাম, বইমেলা থেকে যেগুলো কিনতে পারি। তিনি আনন্দের সাথে তা লিখে দিলেন। সেগুলোর সঙ্গে আমার তালিকায় রাখা বইয়ের নাম স্যারকে দেখালাম। কোনগুলোর প্রয়োজন নেই তিনি বললেন। আমি তা মেনে নিলাম। বাসায় ফিরে দুপুরের খাবার খেয়ে মেলায় যাওয়ার জন্য তৈরি হলাম। মাকে বললাম বই কেনার কথা । মা টাকা দিলেন । বললেন রাত ৮টার টার আগে বাসায় ফিরতে। বাংলা একাডেমি আয়োজিত একুশের বইমেলার উদ্দেশে বাসা থেকে বের হলাম বিকেল ৩টা ৩০ মিনিটে। ভিড় ছিল না, লাইনে বেশিক্ষণ দাঁড়াতে হলো না; ভিতরে ঢুকে গেলাম। প্রথমেই কিনলাম বঙ্গবন্ধু শেখ মুজিবুর রহমানের অসমাপ্ত আত্মজীবনী', জাহানারা ইমামের ‘একাত্তরের দিনগুলি'। মেলায় তালিকার সব বই পেলাম না। এরপর আমার প্রিয় লেখক কাজী নজরুল ইসলামের কিছু বই কিনলাম। হঠাৎ দেখলাম আবদুল্লাহ আবু সায়ীদ স্যার একটি স্টলে বসে আছেন। আমি তাকে সরাসরি দেখে সত্যিই হতবাক হয়ে গেলাম। ছোটবেলা থেকে তিনি আমার প্রিয় ব্যক্তিত্ব। তাঁকে আজ বাস্তবে দেখে, কথা বলে, অটোগ্রাফ নিয়ে খুবই আনন্দিত হলাম। আর এই কারণেই এই বইমেলা আমার কাছে স্মরণীয় হয়ে আছে।

ওমর ফারুখ

উদয়ন উচ্চ মাধ্যমিক কলেজ,

ঢাকা বিশ্ববিদ্যালয়, ঢাকা।

Explanation:
দিনলিপি লেখার ধাঁচ একান্ত ব্যক্তিগত অভিজ্ঞতা সংরক্ষণ করে, তাই বইমেলা সম্পর্কে দিনলিপি ঠিক কারণ এতে তারিখ, মেলার বর্ণনা, দেখা জিনিসপত্র, কেনা বই ও নিজের অনুভূতি ব্যক্ত করা যায়। লেখায় সংক্ষেপে স্থান ও সময় লেখো, মেলার পরিবেশ ও কোনো বিশেষ ঘটনা বর্ণনা করো এবং নিজের আবেগ ও শেখা বিষয়ে একটা ছোটো উপসংহার দাও।

Sub-Questions:

================================================================================
Question #8 (ID: 345865)
--------------------------------------------------------------------------------
Type: CQ | Book: বাংলা ২য় পত্র | Years: 2017, 2016, 2016 | Boards: Barisal Board, Sylhet Board | Tags: Barisal Board, Sylhet Board, Jessore Board
--------------------------------------------------------------------------------
Question:
পহেলা বৈশাখ বা বাংলা নববর্ষ উদযাপনের ওপর একটি দিনলিপি লেখো ?

Options:


Correct Answer: 

Solution:
১৪ এপ্রিল, ২০২৩

শুক্রবার

রাত ১১ টা ৫ মিনিট

যশোর

এবার বাংলা নববর্ষ উদযাপন করতে এসেছি গ্রামে। ঠিক গ্রাম নয়, ছোট শহর বলা যায়। সঙ্গে এসেছেন আব্বা, আম্মা, ভাই-বোন, মামা সবাই। ভোরে ঘুম থেকে উঠে ফুরফুরে বাতাসে কিছুক্ষণ সবুজ প্রকৃতিতে মিশে গেলাম। তারপর পুকুরে গোসল সেরে নতুন পাঞ্জাবি-পাজামা পরে বেরিয়ে পড়লাম। এখানকার স্কুল মাঠের পাশে বিশাল বটগাছের নিচে উদীচীর বর্ষবরণ অনুষ্ঠান হচ্ছে। সবুজ ঘাসের উপর বসে নবীনদের সম্মিলিত কণ্ঠে, কখনো একক কণ্ঠে গান শুনে ভালো লাগল। তিন রাস্তার মোড়ে গেরুয়া পোশাক পরা বাউলরা মন মাতানো গান গাইছেন, শুনলাম কিছুক্ষণ। এর মধ্যেই চাচাত ভাই টেনে নিয়ে চলল নদীর পাড়ে। নৌকাবাইচ হবে। দশ- বারোটা নৌকা চমৎকারভাবে সাজানো, ঢোল-খঞ্জনি বাজিয়ে গান হচ্ছে। স্থানীয় এমপি সাহেব এসে গেছেন। শুরু হলো নৌকা বাইচ। নৌকার দুদিকে বসা রঙিন পোশাক পরা লোকেরা বৈঠা ফেলছে একতালে আর তর তর করে নৌকা ছুটে চলেছে। কারা জিতল জানা হলো না। আলোচনা সভায় যোগ দিলাম। আলোচকরা খুব চমৎকার বললেন। নতুন কিছু বিষয় জানলাম । দুপুরের খাবার দেওয়া হলো, খেয়ে নিলাম। তারপর ভাই-বোনেরা মিলে আব্বা-আম্মার সঙ্গে ছুটলাম মেলায়। হাটের মাঠে মেলা। অনেক লোকের সমাগম, হরেক রকম দোকান, নানা রকম আওয়াজ। এর মধ্যে ঘুরে ঘুরে দরদাম করে নানা জিনিস কিনতে এবং দেখতে খুব ভালো লাগছিল । সন্ধ্যা হয়ে আসছে। সারাদিনের মন জোড়ানো আনন্দ নিয়ে এবার বাড়ি ফিরলাম ।

আবু বকর

যশোর ক্যান্টনমেন্ট কলেজ

যশোর।

Explanation:
ব্যাখ্যা: উপরে দেওয়া দিনলিপিটি পহেলা বৈশাখ উদযাপনের মূল উপাদানগুলো—ভোরবেলা নতুন পোশাক, আলপনা, মিষ্টি ও শুভেচ্ছা, সাংস্কৃতিক অনুষ্ঠান এবং পরিবার-বন্ধুদের সঙ্গে মিলনের আদর্শ ক্রম অনুযায়ী উপস্থাপন করেছে, ফলে এটি বিষয়টি সঠিকভাবে তুলে ধরে। ছাত্রদের এই ধরনে দিনলিপি লেখার মূল ধারণা হচ্ছে সময়ক্রমে ঘটনার বর্ণনা ও ব্যক্তিগত অনুভূতি সংযুক্ত করা, যাতে ঐতিহ্য এবং উৎসবের গুরুত্ব স্পষ্ট হয়।

Sub-Questions:

================================================================================
Question #9 (ID: 345866)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards:  | Tags: Jessore Board
--------------------------------------------------------------------------------
Question:
লঞ্চডুবির ঘটনা নিয়ে একটি দিনলিপি লেখো ?

Options:


Correct Answer: 

Solution:
২৫ এপ্রিল, ২০২৩

মঙ্গলবার

রাত ৯টা ৫০ মিনিট

ফরিদপুর

ফেরিতে করে নদী পার হওয়ার অভিজ্ঞতা আমার আগে ছিল না। পাটুরিয়া ঘাট থেকে ফেরিতে উঠলাম দুপুরের ঠিক আগে। পদ্মা নদী পার হয়ে ওপারে যেতে অনেকে লঞ্চে গিয়েও উঠেছে। হঠাৎ পশ্চিম আকাশ কালো হয়ে যায়। বাতাস বইতে থাকে জোরালোভাবে। তখন আমরা নদীর মাঝখানে। আমাদের খুব কাছাকাছি একটি লঞ্চ ছিল। লঞ্চ থেকে মানুষের চিৎকার ভেসে আসছিল । এমন কালো মেঘ ও ঝড়ো বাতাসে আমরাও খুব ভয় পেয়েছিলাম। লঞ্চটিতে অতিরিক্ত যাত্রী থাকায় তা ঝড়ো বাতাসে প্রচণ্ডভাবে দুলছিল। মানুষ আতঙ্কগ্রস্ত হয়ে লঞ্চের ভেতরে ছোটাছুটি করছিল। কালবৈশাখী ঝড়ের তীব্রতায় লঞ্চটি কাত হয়ে যায়। ডুবতে শুরু করে লঞ্চটি । কেউ কেউ ঝাঁপ দিয়ে নদীতে সাঁতার কেটে আমাদের ফেরির দিকে আসার চেষ্টা করে। মানুষের আর্তনাদে চারদিক ভারী হয়ে আমার চোখের সামনে লঞ্চটি ডুবে গেল। তাদের উদ্ধারের জন্য আমাদের ফেরি এগিয়ে যায়। অনেকে উঠে আসে, অনেকে ব্যর্থ হয় ঝড়ো বাতাস ও নদীর স্রোতের কাছে। মানুষের এমন কান্না আর হাহাকার আমি জীবনে এর আগে দেখিনি। লঞ্চডুবির এই করুণ অভিজ্ঞতা নিয়ে আমরা ওপারে পৌছাই। কষ্ট আরও বেড়ে যায় স্বজনদের হাহাকার দেখে। লঞ্চডুবির এই দুর্ঘটনায় আমার সারাদিন অস্থিরতায় কাটে। এর ভয়াবহতার কথা স্মরণ করে সারারাত ঘুমুতে পারিনি। পা ওঠে

রিপন আনসারী 

বানিয়াজুড়ি, সাভার।

Explanation:
ব্যাখ্যা: একটি দিনলিপিতে প্রথম-ব্যক্তি থেকে ঘটনাপ্রবাহ ক্রমান্বয়ে বর্ণনা, সংবেদনশীল বিবরণ ও ব্যক্তিগত অনুভূতি রাখা উচিত, কারণ এতে ঘটনা বেশি বাস্তব ও বিশ্বাসযোগ্য লাগে এবং পাঠক সহজে সহানুভূতিশীল হতে পারে। এসব উপাদান ঘটনার কারণ, অভিজ্ঞতা ও শেখা হোৱা পাঠগুলো স্পষ্ট করে দেয়, ফলে লেখাটি তথ্যপূর্ণ ও শিক্ষণীয় হয়।

Sub-Questions:

================================================================================
Question #10 (ID: 345867)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards:  | Tags: Cumilla Board
--------------------------------------------------------------------------------
Question:
একটি গ্রাম্যমেলা দেখার অনুভূতি ব্যক্ত করে দিনলিপি রচনা করো ?

Options:


Correct Answer: 

Solution:
১৫ এপ্রিল, ২০২৩

শনিবার

রাত ১০টা ৪০ মিনিট রাজশাহী

আমার নানাবাড়ি বাঘায় এসেছি। আমার উদ্দেশ্য নানাবাড়ি বেড়ানো নয় ৷ আমার উদ্দেশ্য ছিল পয়লা বৈশাখ উপলক্ষে গ্রাম্যমেলা দেখা । আজ আমার সেই আশা পূরণ হয়েছে। সকাল বেলা ঘুম থেকে উঠেই পায়ে হেঁটে দুই মামাতো ভাইকে সাথে নিয়ে মেলা দেখতে রওয়ানা দিই। নানাবাড়ির পাশে রাইতা বাজার সংলগ্ন একটি প্রাচীন বটগাছের নিচে এই মেলাটি বসে। মেলাটি সাতদিন ধরে চলে। দূরদূরান্ত থেকে মানুষ আসতে শুরু করেছে। দোকান ঘিরে শুরু হয়েছে ক্রেতাদের ভিড়। মিষ্টি, জিলাপি, পিঠার ঘ্রাণ ভাসছে বাতাসে। আমরা সেদিকে গেলাম। তিন ভাই পেটপুরে পিঠা দিয়ে নাশতা করলাম। মেলায় যে জিনিসটি আমাকে সবচেয়ে বেশি আনন্দ দিয়েছে তা হলো আমাদের ঐতিহ্য কুটির, মৃৎ ও কাঠের বিভিন্ন ধরনের সামগ্রী যেমন— শীতলপাটি, পাখা, নকশিকাঁথা, হাঁড়ি, পাতিল, পুতুল ইত্যাদি। মেলার আরও যে বিষয়টি আমাকে খুব আনন্দ দিয়েছে তা হলো গ্রাম্য খেলা যেমন- হাডুডু, পুতুল নাচ, মোরগের লড়াই যেগুলো আমি পূর্বে কখনো দেখিনি। সারাদিন মেলায় ঘুরেছি, বটগাছের নিচে বসে বাউলের গান শুনেছি। বাড়ির জন্য জিলাপি-মিষ্টি কিনেছি। এই গ্রাম্যমেলাটি আমার স্মৃতিপটে সারাজীবন আঁকা থাকবে।

নীলমা খন্দকার

বাগাইহাটি ।

Explanation:
দিনলিপি ব্যক্তিগত অভিজ্ঞতা ও অনুভবের সংক্ষিপ্ত নথি, তাই গ্রাম্যমেলা দেখার সময় যা দেখেছি, শুনেছি, ঘ্রাণ পেয়েছি ও কেমন অনুভব করেছি তা প্রথম ব্যক্তিতে স্পষ্টভাবে লিখতে হবে। বর্ণনায় ইন্দ্রিয়ভিত্তিক ছোট-বড় বিস্তারিত (রঙ, শব্দ, গন্ধ, মানুষের আচরণ) এবং ঘটনাগুলোকে ক্রমানুসারে সাজালে পাঠককে ঐ অনুভূতিতে নিয়ে যাওয়া সহজ হয়। শেষে নিজের আবেগ ও মেলবন্ধন যোগ করলে দিনলিপিটি সম্পূর্ণ ও প্রাণবন্ত হবে।

Sub-Questions:

================================================================================
Question #11 (ID: 345868)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards: Sylhet Board | Tags: Sylhet Board
--------------------------------------------------------------------------------
Question:
তোমার কলেজ জীবনের কোনো তাৎপর্যপূর্ণ ঘটনার অভিজ্ঞতা বর্ণনা করো ?

Options:


Correct Answer: 

Solution:
আমার কলেজ জীবন ছিল বিচিত্র অভিজ্ঞতায় পরিপূর্ণ। বিভিন্ন সময়ে আমি বন্ধুবান্ধব ও শিক্ষকদের সাথে বৈচিত্র্যপূর্ণ কাজে অংশগ্রহণ করেছি। এগুলোর মধ্যে সব থেকে তাৎপর্যপূর্ণ ঘটনা হলো একুশে ফেব্রুয়ারি অর্থাৎ আন্তর্জাতিক মাতৃভাষা দিবস পালন। প্রথমে আমরা ছাত্র ও শিক্ষক মিলে কীভাবে মাতৃভাষা-দিবস পালন করব তা নিয়ে আলোচনা করি। অধ্যক্ষ স্যারের নির্দেশে আমাদের তিনটি ধাপে 'তিনটি কর্মসূচি পালনের নির্দেশ দেওয়া হয়। আমরা একজন একজন করে শিক্ষকের নেতৃত্বে দশজন ছাত্র মিলে একটি করে দল গঠন করি। একেক দল একেক নামে পরিচিত হয়। যেমন- শাপলা, দোয়েল, রয়েল বেঙ্গল টাইগার, ইলিশ ইত্যাদি। দুটি দলের দায়িত্ব ছিল কলেজ প্রাঙ্গনের সাজসজ্জা। তারা বাংলাদেশের পতাকা, লাল-সবুজ কাগজ ও ভাষাশহিদদের ছবি দিয়ে খুব সুন্দর করে কলেজ প্রাঙ্গন সাজায়। একুশে ফেব্রুয়ারির দিন সকাল বেলা ছাত্র-শিক্ষক সকলে মিলে আমরা খালি পায়ে ‘আমার ভাইয়ের রক্তে রাঙানো একুশে ফেব্রুয়ারি' গান গেয়ে শহিদ মিনারে পুষ্পস্তবক অর্পণ করি। শহিদদের প্রতি শ্রদ্ধা জানানো শেষে অধ্যক্ষ স্যার একুশে ফেব্রুয়ারির ঘটনা ও তাৎপর্য বর্ণনা করেন। শহিদদের জন্য দোয়া-মোনাজাত করেন কলেজ মসজিদের ইমাম সাহেব

প্রথম পর্বের পর হালকা নাশতা বিতরণ শেষে শুরু হয় রক্তদান কর্মসূচি। কলেজ ছাত্র-শিক্ষক-কর্মকর্তা ও আশপাশের অনেক সাধারণ মানুষ এই রক্তদান কর্মসূচিতে অংশগ্রহণ করেন। আমরা যত্নসহকারে তাদের দেওয়া রক্ত সংরক্ষণ করি। আমি এই দলে কাজ করতে পেরে খুবই আনন্দিত হই। এ সময় আমরা সাধারণ মানুষকে রক্তদানের গুরুত্ব ও উপকারিতা সম্পর্কে সচেতনতামূলক তথ্য দান করতে থাকি। দুপুরের পর শুরু হয় তৃতীয় পৰ্ব ।

তৃতীয় পর্বে শুরু হয় বইমেলা ও সাংস্কৃতিক অনুষ্ঠান। ১৯৫২ সালের ভাষা আন্দোলনের ওপর আমার নিজের লেখা একটি নাটিকা পরিবেশিত হয়। সেখানে আমি ও আমার বন্ধুরা অভিনয় করি। নাটিকাটি দেখে দর্শক ও শিক্ষকরা খুব খুশি হন। সেদিন আমার খুব ভালো লেগেছিল। এছাড়াও সাংস্কৃতিক অনুষ্ঠানে দলীয় ও একক নাচ এবং গান পরিবেশিত হয়। বিকেলের দিকে প্রচুর লোকসমাগম হয় কলেজ প্রাঙ্গণে। বাবা-মা তাদের সন্তানদের অনেক বই কিনে দেন। সব শেষে অধ্যক্ষ স্যারের সমাপনী ভাষণের মধ্য দিয়ে অনুষ্ঠান শেষ হয়। আমি মনে করি প্রতিটি স্কুল-কলেজে এভাবে মাতৃভাষা দিবস পালন করা উচিত। আমি কোনোদিনই আমার কলেজের মাতৃভাষা দিবস পালনের অভিজ্ঞতা ভুলব না ।

Explanation:
ব্যাখ্যা: কোনো স্মরণীয় কলেজ ঘটনার বর্ণনায় ঘটনার বিবরণ, তোমার অনুভূতি এবং ঘটনাটি থেকে তুমি কী শিখেছ সেটি স্পষ্টভাবে বলা জরুরি, কারণ তা ঘটনাটির তাৎপর্য দেখায়। এতে পাঠক বুঝতে পারে কেন ঘটনাটি গুরুত্বপূর্ণ ছিল এবং উত্তর ব্যক্তিগতভাবে যুক্তিসঙ্গত ও সুচিন্তিত হবে।

Sub-Questions:

================================================================================
Question #12 (ID: 345869)
--------------------------------------------------------------------------------
Type: CQ | Book: বাংলা ২য় পত্র | Years: 2024 | Boards: Barisal Board | Tags: Barisal Board
--------------------------------------------------------------------------------
Question:
একটি নৌকা ভ্রমণের বর্ণনা দিয়ে দিনলিপি রচনা করো।

Options:


Correct Answer: 

Solution:
আমি শহরেই জন্মেছি। বড় হয়েছি এই শহরেই। যদিও আমাদের গ্রামের বাড়ি আড়িয়াল খাঁ নদীর তীরে। ছোটবেলায় মা আমাকে নিয়ে একবার নানার বাড়ি বেড়াতে গিয়েছিলেন। সেটা আমার স্মৃতিতে থাকার কথা নয়। বাসে, ট্রেনে ভ্রমণের অনেক অভিজ্ঞতা হয়েছে আমার, কিন্তু নৌকাভ্রমণের কোনো অভিজ্ঞতা হয়নি। সেই সুযোগও একদিন এসে গেল। আমার ছোটমামার বিয়ে উপলক্ষে নৌকাযোগে গ্রামের বাড়িতে গেলাম। সপরিবারে যাচ্ছি বলে বড়মামা একটা বালাম নৌকা ঠিক করে রেখেছিলেন আগের দিন।

খুব ভোরে ঘুম থেকে উঠে দেখি মা সবকিছু ঠিকঠাক করে রেখেছেন। ছোটবোন ফারহানাও তার লাল জামাটা পরে প্রস্তুত। বড়মামা কাপড়ের ব্যাগ, টিফিন কেরিয়ার ইত্যাদি গুছিয়ে ফেলেছেন। বাবা অফিস থেকে ছুটি পাননি বলে আমাদের সাথে যেতে পারছেন না।

সকাল সাড়ে সাতটা নাগাদ আমরা নৌকায় গিয়ে উঠলাম। প্রথমদিকে মায়ের কড়া শাসনে আমি চুপচাপ ছইয়ের মধ্যে বসে থাকলাম। কারণ আমি তো সাঁতার জানি না। কিছুটা ভয়ও লাগছে। তবে শরতের নদী বলে বেশ শান্ত। ছোট ছোট ঢেউয়ে নৌকা দুলছিল। শুয়ে শুয়ে ছইয়ের ফাঁক দিয়ে নীল আকাশ দেখতে থাকলাম। শরতের আকাশ যে এত নীল হয়, তা আজই আমি প্রথম অনুভব করলাম। সাদা সাদা তুলোর মতো হালকা মেঘ ভেসে যাচ্ছে। দূরে উড়ে যাচ্ছে গাঙচিল, মাছরাঙা, বকের সারি। মাঝে মাঝে ভট ভট শব্দ করে ঢেউ তুলে ছুটে যাচ্ছে পাশ দিয়ে লঞ্চ, স্পিডবোট। বড়মামা টু-ইন-ওয়ানে সতীনাথ মুখোপাধ্যায়ের গান শুনছেন- মরমিয়া তুমি চলে গেলে, দরদিয়া আমার...।' বড়ই দরদ দিয়ে গাওয়া গানের সুর আমাকেও ক্ষণিকের জন্য তন্ময় করে ফেলেছে।

ফারহানা মায়ের চোখকে ফাঁকি দিয়ে মাঝে মাঝে হাত ডুবিয়ে দিচ্ছে নদীর পানিতে। আমারও ইচ্ছে হচ্ছে নদীর পানিতে হাত ডুবিয়ে খেলা করতে। কিন্তু মাকে বলতেই মা প্রচণ্ড এক ধমক দিলেন। আমাকে ধমক দিতে দেখে মামা মহাকৌতুকে হেসে উঠলেন। আমি ভীষণ লজ্জা পেলাম। মা মনে করে আমি এখনো ছোট্টটি রয়ে গেছি।

নৌকার মাঝি চারজন। বেশ দক্ষ মাঝি বোঝা যায়। খালি গা, কোমরে গামছা বাঁধা। মাথায় একটা পুরনো কাপড় পেঁচানো। নৌকাখানাও বেশ দশাসই। দুইপাশে চ্যাপটা গলুই। মাঝখানে ছবির মতো ছই উঠানো। কাঠের পাটাতনের ওপর হোগলা বিছানো, তার ওপর একটা পাতলা কাঁথা বিছিয়ে দেওয়া হয়েছে। তাতে একাধিক বালিশ পাতা আছে। একপাশে একটা মাটির চুলা। সম্ভবত মাঝিরা এখানে রান্না করে খায়। নৌকা তখন মাঝনদীতে। কুলুকুলু ঢেউ, ছলাৎ ছলাৎ শব্দে গলা মিলিয়ে গান ধরল মাঝি-

আমি গহিন গাঙের নাইয়া, আমি গহিন গাঙের নাইয়া

আমি এপার হতে ওপারে যাই বাইয়া রে আমি,...

আমার মনে হচ্ছিল আমি যেন ছায়াছবির কোনো দৃশ্য দেখছি। ততক্ষণে পালে হাওয়া লেগেছে।

দূরে ছোট ছোট দোকানপাট, হাট-বাজার, দালান-ঘর, বাড়ি, গাছপালা দেখতে পেলাম। পেছনে

আবছা ছায়ার মতো দিগন্ত। নদীর ঘাটে কেউ কাপড় ধুচ্ছে, মেয়েরা ঘোমটা মাথায় থালাবাসন মাজছে, কেউ-বা শিশুকে গোসল করাচ্ছে, ভরা কলসি কাঁখে নিয়ে হেঁটে যাচ্ছে গ্রাম্য বধূ।

কিশোর দামাল ছেলেরা নদীর ঘোলা জলে লাফালাফি করছে, কেউ-বা সাঁতার কাটছে। জেলেরা জাল বাইছে। কেউ গরু গোসল করাচ্ছে নদীর জলে। এক জায়গায় দেখলাম একসাথে অনেকগুলো সারিবাঁধা নৌকা। কোনো কোনো নৌকা থেকে ধোঁয়া উড়ছে। ছইয়ের ওপর রোদে দেওয়া শাড়ি। বড়মামা বললেন, ওগুলো বেদের নৌকার বহর।

তিনটার দিকে আমরা তালতলির ঘাটে গিয়ে পৌঁছলাম। তালতলির বাজারটা ঘুরে দেখা আমার খুব শখ। তালতলির বাজারে একটা ভাঙাচোরা চায়ের স্টলে চা খেলাম। গরুর খাঁটি দুধের চা। আমার কাছে অমৃতের মতো লেগেছে।

এখান থেকে আমাদের নৌকা ধলেশ্বরী হয়ে একটা ছোট খালে প্রবেশ করল। দুপাশে শান্ত সুন্দর বাড়িঘর। মাঝে মাঝে বর্ষার পানিতে ভেসে থাকা সবুজ ধানখেত, কচুরিপানার রঙিন ফুল আর জলজ উদ্ভিদের মদির গন্ধ, পানকৌড়ি আর ডাহুকের ডাক, ভেসে বেড়ানো হাঁসের দল, কাশফুলের শুভ্র হাতছানি সব মিলে বাংলার অপরূপ রূপ দেখে আমি মুগ্ধ। মনে মনে বললাম সার্থক জনম আমার জন্মেছি এই দেশে।' সার্থক আমার নৌকা ভ্রমণ।

Explanation:
ব্যাখ্যা: একটি নৌকা ভ্রমণের দিনলিপি লিখতে হলে প্রথমে তারিখ ও সংক্ষিপ্ত সূচনা দিয়ে ভ্রমণের ক্রমবর্ণনা, দেখা দৃশ্য, ইন্দ্রিয়গত অনুভূতি এবং ব্যক্তিগত প্রতিক্রিয়া রাখুন যাতে ঘটনার ধারা স্পষ্ট থাকে। এই কাঠামো পাঠককে ভ্রমণের অভিজ্ঞতা সহজে বুঝতে ও অনুভব করতে সাহায্য করে এবং ডায়েরির ব্যক্তিগত স্মৃতি সংরক্ষণের উদ্দেশ্য পূরণ করে।

Sub-Questions:

================================================================================
Question #13 (ID: 345870)
--------------------------------------------------------------------------------
Type: CQ | Book: বাংলা ২য় পত্র | Years: 2024 | Boards: Dinajpur Board | Tags: Dinajpur Board
--------------------------------------------------------------------------------
Question:
একুশের প্রথম প্রহর-উদ্যাপনের বর্ণনা দিয়ে একটি দিনলিপি রচনা কর।

Options:


Correct Answer: 

Solution:
ঢাকার জন্মেছি, বড় হচ্ছি এখানেই। কলেজে পড়ছি। একুশে ফেব্রুয়ারিতে স্কুলে কলেজের শহীদ মিনারে ফুল দিয়ে শহীদদের প্রতি শ্রদ্ধা জানিয়েছি। অথচ কেন্দ্রীয় শহীদ মিনার কেমন তা আজও দেখা হয়নি। ব্যাপারটা সাংঘাতিক বেমানান ও লজ্জার। নিজেকে নিজের কাছে অপরাধী মনে হচ্ছে। আমার বাবা মাও কাছে থেকে দেখেননি শহীদ মিনার। সুতারাং স্থির হলো, এবারের ফেব্রুয়ারিতে শহীদ মিনার যাবো আমরা। মধ্যরাতের আগেই রওয়ানা হলাম।

যখন কাছাকাছি পৌঁছালাম, তখন শুনলাম মহামান্য রাষ্ট্রপতি ও মাননীয় প্রধানমন্ত্রী ভাষাশহীদদের উদ্দ্যেশে পুষ্পস্তবক অর্পণ করছেন। প্রভাতফেরির মিছিলের বাইরেও অনেক লোক দাঁড়িয়ে আছে। মনে হয় দলীয় ঊধর্বতন নেতৃবৃন্দ। সামনের রাস্তাগুলোতে সুদৃশ্য আলপনা আঁকা। এরপর রাজনৈতিক দল, সামাজিক সাংস্কৃতিক সংস্থার নেতৃবৃন্দ পুষ্পস্তবক অর্পণ করবেন। মাইকে বাজছে-

'আমার ভাইয়ের রক্তে রাঙানো একুশে ফেব্রুয়ারি/আমি কি ভুলিতে পারি।'

আমরা উদীচীর ব্যানারে এসেছি। শহীদ মিনারের মূল স্তম্ভের পেছনে লাল বৃত্তে আলো পড়ে চমৎকার দেখাচ্ছে। নিচে বেশ কিছুটা প্রশস্ত জায়গা। এরপর রক্ত লাল সোপান ধাপে ধাপে উঠে গেছে মূল বেদি পর্যন্ত। মিনার অঙ্গনে বিশাল আলপনা। সোপানের নিচের ধাপগুলোতেই ফুল রাখা হচ্ছে। এবার আমাদের পালা। স্তবক বা ফুল বেদিতে শ্রদ্ধার সঙ্গে রেখে বাম দিক দিয়ে বেরিয়ে যেতে হচ্ছে। এখানেই ভিড়। মাঝে মাঝে সামান্য ঠেলাঠেলি হচ্ছে। কিন্তু পুলিশ আর সেচ্ছাসেবকরা খুব সতর্ক। মা বাবা আর আমি প্রায় একসঙ্গে পুষ্পার্ঘ্য দিয়ে একটু দাড়ালাম। তারপর ধীরে ধীরে বেরিয়ে এলাম। মাইকে বাজছে দেশাত্মবোধক গান, ফেব্রুয়ারির গান, ভাষার গান। ধারাবর্ণনার ফাঁকে ফাঁকে উপস্থাপক একুশে ফেব্রুয়ারির তাৎপর্য তুলে ধরছেন। তাতে একুশের ভাবগাম্ভীর্য সঞ্চারিত হচ্ছে প্রাণে প্রাণে। দেশি-বিদেশি বাংলা ভাষার অনুরাগী মানুষের স্রোত আসছে যাচ্ছে সুশৃঙ্খল পরিবেশ। খুব ভালো লাগল, নিজেকে ধন্য মনে হলো।

Explanation:
এই দিনলিপিটি সঠিক কারণ এতে একুশের প্রথম প্রহর উদযাপনের মূল ক্রিয়াকলাপগুলো—প্রভাতবেলা শহীদ মিনারে ফুল অর্পণ, শ্রদ্ধাঞ্জলি ও প্রার্থনা, কবিতা এবং সাংস্কৃতিক অনুপ্রেরণা—সংক্ষিপ্ত ও ক্রমানুসারে বর্ণিত আছে। এই বর্ণনা শোকের পাশাপাশি ভাষা ও সংস্কৃতির প্রতি শ্রদ্ধা এবং এগুলো রক্ষা করার প্রত্যয়ের অর্থ পরিষ্কার করে, ফলে পড়াশোনার্থীর কাছে অনুষ্ঠানটির উদ্দেশ্য সহজে বোঝায়।

Sub-Questions:

================================================================================
Question #14 (ID: 345871)
--------------------------------------------------------------------------------
Type: CQ | Book: বাংলা ২য় পত্র | Years: 2023 | Boards: Dinajpur Board | Tags: Dinajpur Board
--------------------------------------------------------------------------------
Question:
বাংলা নববর্ষ কীভাবে উদ্যাপন করেছ তার ওপর একটি দিনলিপি রচনা করো।

Options:


Correct Answer: 

Solution:
১৪ এপ্রিল ২০২৩

মঙ্গলবার

রাত ১১টা ৪৫ মিনিট

ঝিনাইদহ

খুব ভালো একটা সময় কাটালাম আজ। বাঙালির অনেকগুলো উৎসবের মধ্যে বাংলা নববর্ষ একটি গুরুত্বপূর্ণ উৎসব। নতুন বছরকে বরণ করে নেওয়ার আশায় বাঙালি জাতি এ দিনের জন্য বিভিন্ন প্রস্তুতি নিয়ে থাকে। বাঙালির একমাত্র সর্বজনীন অনুষ্ঠান হলো বাংলা নববর্ষ। তাই এদিন সকল ধর্ম-বর্ণ ও পেশাজীবী মানুষের অংশগ্রহণে অনুষ্ঠানটি হয়ে ওঠে প্রাণবন্ত। নববর্ষের এই দিনটি বাঙালির প্রাণে বয়ে আনে অনাবিল আনন্দের ধারা। নববর্ষকে আমরা প্রতিবছর নানা আড়ম্বর ও মর্যাদার সঙ্গে বরণ করি। এবারের নববর্ষে সারাদিন কলেজের বিভিন্ন বৈশাখী অনুষ্ঠানে ব্যস্ত ছিলাম। ভোরবেলা থেকে সন্ধ্যা ৬টা পর্যন্ত কলেজেই ছিলাম। সকাল ৭টায় সবাই যোগ দিলাম মঙ্গল শোভাযাত্রায় এবং ৯টায় ছিল পান্তা-ইলিশ খাওয়ার পর্ব। -দুপুর ১২টায় শুরু হলো আলোচনাসভা। কলেজের শিক্ষার্থীদের অংশগ্রহণে ক্যাম্পাসেই আয়োজন করা হয় বৈশাখী মেলার। ক্রেতা-বিক্রেতা থেকে শুরু করে সবার অংশগ্রহণে মেলাটি হয়ে ওঠে উৎসবমুখর। তারপর নাচ-গান, কবিতা আবৃত্তি, নাটক ইত্যাদির সমন্বয়ে বিচিত্র অনুষ্ঠানের আয়োজন করা হয়। সব শেষে ছিল রচনা প্রতিযোগিতার ফলাফল ও পুরস্কার বিতরণী অনুষ্ঠান। আমার ভীষণ আনন্দ হলো রচনা প্রতিযোগিতায় প্রথম স্থান অধিকার করতে পারায়। বাঙালির এই আনন্দমুখর উৎসবে সবার সঙ্গে অংশগ্রহণ করতে পেরে আমি খুব আনন্দিত ও উল্লসিত।

Explanation:
একটি দিনলিপি হিসেবে বাংলা নববর্ষ উদযাপনের সঠিক উত্তর হবে কারণ এটিতে লেখক নিজের দৃষ্টিকোণ থেকে তার দিনব্যাপী ঘটনা, অনুভূতί ও কাজগুলো ক্রমানুসারে ব্যক্ত করে। লেখায় দিন, সময়, ব্যক্তিগত অভিজ্ঞতা, দেখাদেখি ও শব্দ-বর্ণনা যোগ করলে পাঠক স্পষ্টভাবে অনুষ্ঠানটি কেমন ছিল তা বুঝতে পারে। শেষে ব্যক্তিগত প্রতিফলন বা অনুভব যোগ করলে দিনলিপির স্বতন্ত্রতা ও সত্যনিষ্ঠা বজায় থাকে।

Sub-Questions:

