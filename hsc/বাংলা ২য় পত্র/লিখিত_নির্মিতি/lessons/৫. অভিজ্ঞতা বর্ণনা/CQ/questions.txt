================================================================================
Question #1 (ID: 345872)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards: Chittagong Board | Tags: Chattogram Board
--------------------------------------------------------------------------------
Question:
একুশের প্রথম প্রহরে কেন্দ্রীয় শহিদ মিনারে যাওয়ার অভিজ্ঞতা বর্ণনা কর ?

Options:


Correct Answer: 

Solution:
ঢাকায় জন্মেছি, বড় হচ্ছি এখানেই। কলেজে পড়ছি। একুশে ফেব্রুয়ারিতে স্কুল-কলেজের শহিদ মিনারে ফুল দিয়ে শহিদদের স্মৃতির প্রতি শ্রদ্ধা জানিয়েছি। অথচ কেন্দ্রীয় শহিদ মিনার কেমন তা আজও দেখা হয়নি। ব্যাপারটা সাংঘাতিক বেমানান ও লজ্জার। নিজেকে নিজের কাছে অপরাধী মনে হচ্ছে । আমার বাবা-মাও কাছ থেকে দেখেননি শহিদ মিনার। সুতরাং স্থির হলো, এবারের একুশে ফেব্রুয়ারিতে শহিদ মিনারে যাব আমরা। মধ্যরাতের আগেই রওয়ানা হলাম। যখন কাছাকাছি পৌঁছলাম, তখন শুনলাম মহামান্য রাষ্ট্রপতি ও মাননীয় প্রধানমন্ত্রী ভাষাশহিদদের উদ্দেশে পুষ্পস্তবক অর্পন করছেন। প্রভাতফেরির মিছিলের বাইরেও অনেক লোক দাঁড়িয়ে আছে। মনে হয় দলীয় ঊর্ধ্বতন নেতৃবৃন্দ। সামনের রাস্তাগুলোতে সুদৃশ্য আলপনা আঁকা। বাড়িগুলোর দেয়ালে বাংলা ভাষার ওপর মূল্যবান বাণী লেখা। তখন বিরোধীদলীয় নেত্রী পুষ্পস্তবক অর্পণ করছেন। এরপর রাজনৈতিক দল, সামাজিক সাংস্কৃতিক সংস্থার নেতৃবৃন্দ পুষ্পস্তবক অর্পণ করবেন। মাইকে বাজছে আমার ভাইয়ের রক্তে রাঙানো একুশে ফেব্রুয়ারি/ আমি কি ভুলিতে পারি।' আমরা উদীচীর ব্যানারে এসেছি। শহিদ মিনারের মূল স্তম্ভের পেছনে লাল বৃত্তে আলো পড়ে চমৎকার দেখাচ্ছে। নিচে বেশ কিছুটা প্রশস্ত জায়গা। এরপর রক্ত লাল সোপান ধাপে ধাপে উঠে গেছে মূল বেদি পর্যন্ত। মিনার অঙ্গনে বিশাল আলপনা । সোপানের নিচের ধাপগুলোতেই ফুল রাখা হচ্ছে। এবার আমাদের পালা। স্তবক বা ফুল বেদিতে শ্রদ্ধার সঙ্গে রেখে বাম দিক দিয়ে বেরিয়ে যেতে হচ্ছে। এখানেই ভিড়। মাঝে মাঝে সামান্য ঠেলাঠেলি হচ্ছে। কিন্তু পুলিশ আর স্বেচ্ছাসেবকরা খুব সতর্ক। মা-বাবা আর আমি প্রায় একসঙ্গে পুষ্পার্ঘ্য দিয়ে একটু দাঁড়ালাম । তারপর ধীরে ধীরে বেরিয়ে এলাম। মাইকে বাজছে দেশাত্মবোধক গান, ফেব্রুয়ারির গান, ভাষার গান। ধারাবর্ণনার ফাঁকে ফাঁকে উপস্থাপক একুশে ফেব্রুয়ারির তাৎপর্য তুলে ধরছেন। তাতে একুশের ভাবগাম্ভীর্য সঞ্চারিত হচ্ছে প্রাণে প্রাণে। দেশি-বিদেশি বাংলা ভাষার অনুরাগী মানুষের স্রোত আসছে-যাচ্ছে। সুশৃঙ্খল পরিবেশ। খুব ভালো লাগল, নিজেকে ধন্য মনে হলো ।

Explanation:
প্রাতঃকালে কেন্দ্রীয় শহিদ মিনারে গেলে শীতল নীরবতা, হালকা কুয়াশা আর শ্রদ্ধাভরে দাঁড়ানো মানুষের ভিড় দেখা যায়; অনেকেই ফুল অর্পণ, মোমবাতি জ্বালা ও নীরবতা পালন করে। এই পরিবেশ শহীদদের আত্মত্যাগ স্মরণ ও দেশপ্রেম প্রকাশের নিস্তব্ধ ও মর্যাদাপূর্ণ উপায়, তাই প্রথম প্রহরে যাওয়া গভীর শ্রদ্ধার প্রতীক হিসেবে মানানসই।

Sub-Questions:

================================================================================
Question #2 (ID: 345873)
--------------------------------------------------------------------------------
Type: CQ | Book: বাংলা ২য় পত্র | Years: 2016 | Boards:  | Tags: Cumilla Board
--------------------------------------------------------------------------------
Question:
শীতের কোনো এক সকালের অভিজ্ঞতা বর্ণনা কর ?

Options:


Correct Answer: 

Solution:
গ্রামের ছেলে হলেও শহরে থেকে থেকে অনেকটা খোলস পাল্টে পুরোদস্তুর শহুরে বনে গেছি। কিন্তু মাটির টান, তাকে অস্বীকার করি কী করে! তাই মাঝে মাঝে ছুটে যাই সেই হিমালয়ের কোলঘেঁষা পঞ্চগড়ের রানীশংকৈলে ।

অনেক দিন পর এবার শীতের মাঝামাঝি হঠাৎ করেই, বলতে গেলে খেয়ালবশতই গ্রামে যাই। বাড়ি ছেড়েছি সেই উচ্চ মাধ্যমিক পাসের পর। কেমন যেন অচেনা হয়ে গেছে আপন গ্রামখানি। সেদিন অভ্যাসমতো বেশ ভোরেই ঘুম ভাঙে। তীব্র শীত সত্ত্বেও ঘর থেকে বেরিয়ে পড়লাম। ভোরের কুয়াশা তখনও সমগ্র প্রকৃতিকে আষ্টেপৃষ্টে জড়িয়ে ধরে আছে।

গ্রামের মেঠোপথ ধরে আস্তে আস্তে হাঁটছি। উত্তরা বাতাসে মনে হলো হিমালয়ের বরফপুঞ্জকে উড়িয়ে এনে বাংলার প্রকৃতির মজ্জায় কাঁপন ধরিয়ে দিচ্ছিল। আমিও সমানতালে কাঁপছিলাম। কিন্তু এক অনির্বচনীয় ভালো লাগা ও শিহরণ আমার সমস্ত সত্তায় প্রবাহিত হচ্ছিল। পাতা ঝরা শিশিরের টুপটাপ শব্দ এবং পাখির কূজন ছাড়া সমস্ত প্রকৃতিতে তখন ছিল আশ্চর্য নীরবতা। সময় যাচ্ছিল আর কুয়াশার ঘনত্ব বেড়েই চলছিল। ৫০ হাত দূরের বস্তুও দেখা যাচ্ছিল না- এমন অবস্থা। হঠাৎ গামছায় মুখ-মাথা জড়িয়ে কে একজন এগিয়ে আসছে। আমায় দেখে সে থমকে দাঁড়াল। কিছুক্ষণ তাকিয়ে থেকে বলল, 'কেমন আছ বাজান, অনেক দিন পর আইলা।' চিনতে পারলাম আমাদের গ্রামের জমির চাচা। নামকরা ‘গাছি। তার হাতের খেজুর রস এবং গুড় এলাকা বিখ্যাত। জমির চাচার সঙ্গে গিয়ে সদ্য পাড়া খেজুর রস খেলাম সেদিন এবং ফিরে গিয়েছিলাম ফেলে আসা শৈশবে।

সেখান থেকে গেলাম সরিষা ক্ষেতে। হলুদের বন্যা তখন মাঠজুড়ে। ক্রমে সূর্য উঠছিল এবং কুয়াশা কেটে যাচ্ছিল। মনে হলো, সমগ্র প্রকৃতিতে রুক্ষতার মাঝেও নবজীবনে প্রবেশ করার প্রস্তুতি চলছে। শিশিরভেজা মাঠ পেরিয়ে যতক্ষণে আমি বাড়ির পথ ধরলাম ততক্ষণে গ্রাম্য জীবনের কর্মচঞ্চলতা শুরু হয়ে গেছে। কেউ লাঙ্গল-গরু নিয়ে খেতে চলেছে, কেউ বীজতলার দিকে যাচ্ছে। এমনই এক শীতের সকালের অভিজ্ঞতা সঞ্চয় “করে সেবার ঢাকা ফিরেছিলাম।

Explanation:
কারণ একটি সঠিক বর্ণনা সকালে ঘটে যাওয়া দৃশ্য, শব্দ, গন্ধ ও স্পর্শ—যেমন কুয়াশা, ঠাণ্ডা হাওয়া, নিঃশ্বাসে ধোঁয়া—স্পষ্টভাবে তুলে ধরে এবং ঘটনাগুলোকে ক্রমানুসারে তুলে ধরে পাঠকের কল্পনায় জাগ্রত করে। এমন বর্ণনার মূল ধারণা হল সংবেদনশীল বিশেষণ ও ক্রিয়াপদ ব্যবহার করে নির্দিষ্ট দৃশ্য-অনুভূতি দেখানো যাতে পাঠক সেই অভিজ্ঞতাটি নিজেই অনুভব করতে পারে।

Sub-Questions:

