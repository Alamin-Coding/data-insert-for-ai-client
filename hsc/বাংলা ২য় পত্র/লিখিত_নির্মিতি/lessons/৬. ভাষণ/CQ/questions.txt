================================================================================
Question #1 (ID: 346247)
--------------------------------------------------------------------------------
Type: CQ | Book: বাংলা ২য় পত্র | Years: 2010, 2009, 2007, 2006 | Boards: Barisal Board, Dhaka Board, Sylhet Board | Tags: Barisal Board, Dhaka Board, Cumilla Board, Sylhet Board
--------------------------------------------------------------------------------
Question:
'খাদ্যে ভেজাল : তার কারণ ও প্রতিকার' বিষয়ক ভাষণ

Options:


Correct Answer: 

Solution:
‘খাদ্যে ভেজাল : তার কারণ ও প্রতিকার' শীর্ষক আলোচনা সভা-২০২৩

‘খাদ্যে ভেজাল : তার কারণ ও প্রতিকার' শীর্ষক আলোচনা সভার সম্মানিত সভাপতি, শ্রদ্ধেয় সুধীবৃন্দ ও উপস্থিত দর্শকমণ্ডলী, আমার শুভেচ্ছা গ্রহণ করুন। আজ আমরা একটি অত্যন্ত গুরুত্বপূর্ণ বিষয় নিয়ে আলোচনার জন্য একত্রিত হয়েছি। আমার পূর্ববর্তী বক্তাদের আলোচনা থেকে বিষয়টির বিভিন্ন দিক ইতোমধ্যে স্পষ্ট হয়েছে। অনেক গুরুত্বপূর্ণ তথ্য আমরা জেনেছি। প্রকৃত অর্থে খাদ্যে ভেজালের বিষয়টি অত্যন্ত ভয়াবহ রূপ ধারণ করেছে। আমাদের সুস্থভাবে বেঁচে থাকার স্বার্থেই বিষয়টিকে সর্বাধিক গুরুত্বের সঙ্গে বিবেচনা করতে হবে।

খাদ্যে ভেজাল দেওয়ার প্রবণতা নতুন না হলেও ইদানীং এ অপরাধ অত্যন্ত ভয়ঙ্কর ও বহুমাত্রিক রূপ লাভ করেছে। মানুষের বেঁচে থাকার প্রাথমিক মৌলিক শর্ত খাদ্য। এ খাদ্যে এত বিপজ্জনক ভেজাল উপাদান মেশানো হয় যে, আমাদের কারোর পক্ষেই এর কবল থেকে মুক্ত থাকা সম্ভব নয় । চাল-ডাল ইত্যাদি শস্য জাতীয় খাদ্যে নিম্নমানের শস্য মিশ্রিত করা অনেক পুরোনো একটি সমস্যা। সম্প্রতি আমিষ জাতীয় খাদ্য মাছ-মাংস নিয়েও বিপজ্জনক খেলা শুরু হয়েছে। মাছ সংরক্ষণের জন্য বরফের পরিবর্তে বিষাক্ত ফরমালিন মেশানো হয়ে থাকে। ফরমালিনের বিপজ্জনক বিষ সামান্য পরিমাণে জলের সাথে মিশিয়ে বেশি দিন মাছ তাজা রাখার কৌশল নিয়েছে ভেজালকারীরা। অথচ এ কৌশল জনস্বাস্থ্যের জন্য মারাত্মক হুমকিস্বরূপ। মাছের ফুলকা লাল দেখানোর জন্য ফেব্রিক কালার বা কাপড়ে দেওয়ার রং মেশানো হয়ে থাকে যা অত্যন্ত বিষাক্ত।

গরুর মাংসের সঙ্গে মহিষের মাংস মিশিয়ে বিক্রি করা পুরোনো একটি বিষয়। কিন্তু ইদানীং খাসির মাংসের সাথে কুকুরের মাংস মিশ্রিত করার মতো জঘন্য ঘটনা ঘটেছে। বিশেষ করে মাংস টাটকা দেখানোর জন্য মেশানো হচ্ছে বিষাক্ত রাসায়নিক রং। ফলে সাধারণ ক্রেতাকে ভেজালমুক্ত খাবার কেনা নিয়ে ঝামেলা পোহাতে হয়।

শাক-সবজি, ফলমূল ইত্যাদি কোনো কিছুই আজ বিপজ্জনক ভেজাল দ্রব্যের আওতামুক্ত নয়। আলু-পটোলসহ অনেক ধরনের সবজি সংরক্ষণের জন্য ব্যবহৃত হয় ক্ষতিকর কীটনাশক। বিশেষ করে শাক-সবজি সবুজ দেখানোর জন্য রাসায়নিক রং স্প্রে করার বিষয়টি আপনারা সকলেই জানেন। অপরিপক্ব ফল যেমন আম, পেঁপে, কলা ইত্যাদি নিমিষেই পাকিয়ে ফেলার জন্য কৃত্রিম হরমোন স্প্রে করা হয়ে থাকে। ফলে বাজারে, গেলে আমরা যে বাহারি ফলমূল দেখি তার বেশিরভাগ আমাদের জন্য অত্যন্ত বিপজ্জনক।

হোটেল-রেস্টুরেন্টে ভেজাল খাদ্য জনস্বাস্থ্যের জন্য আরেক মারাত্মক হুমকি। মরা মুরগির মাংস, বাসি-পচা খাবার, নিম্নমানের তেল-মশলা প্রভৃতি আজ রেস্টুরেন্টের ভোক্তাদের মারাত্মক স্বাস্থ্যঝুঁকির সম্মুখীন করেছে। মানুষের প্রাথমিক মৌলিক চাহিদা খাদ্য নিয়ে এ বিপজ্জনক ভেজাল প্রবণতা সমাজ ও জনস্বাস্থ্যের জন্য ভয়ানক হুমকি। দ্রুত মুনাফা লাভের সহজ কৌশল অবলম্বনের জন্য এক শ্রেণির মানুষ নির্বিবাদে খাদ্যে ভেজাল মেশানর মাধ্যমে গোটা দেশের জনস্বাস্থ্যকেই ঝুকির মধ্যে ঠেলে দিয়েছে । মূলত সামাজিক ও নৈতিক বিপর্যয় এর প্রধান কারণ। একই সঙ্গে সংশ্লিষ্ট বিষয়ে তত্ত্বাবধান ও আইন প্রয়োগকারী সংস্থাসমূহের অপচেতনতাকে দায়ী করা যায়। যদিও ভোক্তা অধিকার সংক্ষরণ আইন ২০০৯ সালে পাস হয়েছে কিন্তু এটির কার্যকারিতা নেই বললেই চলে। কিন্তু পরিস্থিতি যাই হোক না কেন, সর্বাত্মক কর্মকাণ্ডের মাধ্যমে আমাদের একটা প্রতিকারের সিদ্ধান্তে পৌছতেই হবে। পূর্ববর্তী বক্তাদের সঙ্গে একমত হয়ে আমিও মনে করি, খাদ্যে ভেজাল যেহেতু একটি সর্বাত্মক সামাজিক ব্যাধি, ফলে সরকার বা কোনো বাহিনীর পক্ষে এককভাবে এর সমাধান করা সম্ভব নয়। এর জন্য সমাজের সর্বস্তরের মানুষকে সচেতন হতে হবে। আইনের কঠোর প্রয়োগের পাশাপাশি পরিস্থিতির ভয়াবহতা বিবেচনা করে ভেজালমুক্ত খাদ্য নিরাপত্তার জন্য অব্যাহত সামাজিক আন্দোলনই কেবল পরিস্থিতি নিয়ন্ত্রণ করতে পারে। আপনাদের সকলের সুস্থ-সুন্দর জীবন ও সমৃদ্ধ ভবিষ্যৎ কামনা করে আমার বক্তব্য শেষ করছি।

ধন্যবাদ।

Explanation:
ব্যাখ্যা: খাদ্যে ভেজাল মানে খাদ্যে অনৈচ্ছিক বা ক্ষতিকর উপাদান মিশিয়ে পণ্য বড় করে বিক্রি করা, যা জনস্বাস্থ্য ও অর্থনীতিকে ক্ষতিগ্রস্ত করে। প্রধান কারণগুলো হচ্ছে মুনাফার লোভ, নিয়ন্ত্রণের অভাব, দরিদ্রতা ও জনসচেতনার অভাব; সেজন্যই কঠোর আইন, নিয়মিত মান পরীক্ষা, জরিমানা ও ভোক্তা প্রীতি সচেতনতা প্রতিকার হিসেবে কার্যকর। এগুলোই মূল কারণগুলোকে সরাসরি মোকাবিলা করে—বাজারে দমন বজায় রেখে এবং ভোক্তাকে সচেতন করে খাদ্যে ভেজাল কমায়—এজন্য এই উত্তরে প্রতিকারগুলো সঠিক ও প্রয়োজনীয়।

Sub-Questions:

================================================================================
Question #2 (ID: 346246)
--------------------------------------------------------------------------------
Type: CQ | Book: বাংলা ২য় পত্র | Years: 2010 | Boards: Chittagong Board | Tags: Chattogram Board
--------------------------------------------------------------------------------
Question:
‘বাংলাদেশের প্রাকৃতিক সম্পদ আহরণ ও সর্বোত্তম ব্যবহার বিষয়ক ভাষণ

Options:


Correct Answer: 

Solution:
‘বাংলাদেশের প্রাকৃতিক সম্পদ আহরণ ও সর্বোত্তম ব্যবহার' শীর্ষক আলোচনা সভা-২০২৩

শ্রদ্ধেয় সভাপতি ও উপস্থিত সুধীবৃন্দ,

আজকের অনুষ্ঠানের বিষয় 'বাংলাদেশের প্রাকৃতিক সম্পদ আহরণ ও সর্বোত্তম ব্যবহার'। প্রথমেই আমি এ অনুষ্ঠানের আয়োজকদের ধন্যবাদ জানাই আমাদের বর্তমান জাতীয় সমস্যাগুলোর অন্যতম বিষয়টিকে আলোচ্য বিষয় হিসেবে নির্ধারণ করার জন্য।

প্রকৃতি ও প্রাকৃতিক সম্পদের ওপর নির্ভর করে মানুষ বেঁচে আছে। নির্মল বাতাস, বিশুদ্ধ পানি ও উর্বর মাটি ছাড়া মানুষ পৃথিবীতে বাঁচতে পারে না। বাংলাদেশের অর্থনৈতিক সম্পদের আলোচনায় প্রথমেই আসবে প্রাকৃতিক সম্পদের কথা। বাংলাদেশ প্রাকৃতিক সম্পদে সমৃদ্ধ ও বৈচিত্র্যময় একটি দেশ। প্রকৃতির সৃষ্ট সম্পদ বা প্রকৃতি থেকে প্রাপ্ত সম্পদই প্রাকৃতিক সম্পদ। প্রাকৃতিক সম্পদ ব্যবহৃত হয়ে থাকে মূলত মানবকল্যাণে। একটি দেশের ভূমি, খনিজ, মৎস্য, বনজ, পানি প্রভৃতি সেদেশের প্রাকৃতিক সম্পদ। এসব প্রাকৃতিক সম্পদের যথাযথ ও সুষ্ঠু ব্যবহারে একটি দেশ উন্নত ও সমৃদ্ধশালী হয়ে ওঠে

মানুষের সভ্যতা গড়ে উঠেছে প্রাকৃতিক সম্পদকে কাজে লাগিয়ে। মানুষ সভ্যতার বিকাশে আলো, জল, মাটি, বাতাস ছাড়াও উদ্ভিজ্জ, প্রাণিজ ও খনিজ সম্পদকে কাজে লাগিয়েছে। এভাবে পাথুরে ও ধাতব হাতিয়ারের

আদিম যুগ থেকে শুরু করে মানুষ এসে পৌছেছে কম্পিউটার প্রযুক্তির যুগে। প্রাকৃতিক সম্পদই মানুষের অপরিহার্য জ্বালানি ও শক্তির উৎস। বাংলাদেশ প্রাকৃতিক সম্পদে সম্ভাবনাময় দেশ। এদেশে যে পরিমাণে

প্রাকৃতিক সম্পদ রয়েছে তা দেশের উন্নতির জন্য যথেষ্ট। এ প্রাকৃতিক সম্পদের যদি যথাযথ ও সুষ্ঠু ব্যবহার নিশ্চিত করা যায় তাহলে দেশের উন্নতি ত্বরান্বিত হবে ।

বাংলাদেশ প্রাকৃতিক সম্পদে পরিপূর্ণ একটি দেশ। কিন্তু আমরা তাকে যথাযথভাবে ব্যবহার করতে পারছি না বলে অন্যান্য দেশের মতো আমাদের অর্থনৈতিক উন্নতি ত্বরান্বিত হচ্ছে না। একই সাথে আমরা আমাদের অর্থনৈতিক সম্পদসমূহকে রক্ষা করা ও তাকে আকারে ও মানে বৃদ্ধি করার ব্যাপারে আগ্রহী নই। জাতি হিসেবে আমাদের পিছিয়ে থাকার এটি মূল কারণ। একটি ছোট আয়তনের জনবহুল দেশ হিসেবে নিজেদের অর্থনৈতিক সম্পদকে রক্ষা করা এবং তার মাধ্যমে নিজেদের জীবনমান বৃদ্ধি করা এখন সময়ের দাবি। পৃথিবীতে প্রাকৃতিক সম্পদের পরিমাণ অফুরন্ত নয়। জনসংখ্যা বৃদ্ধির ফলে ক্রমেই এ সম্পদ কমে যাচ্ছে। বন বিলীন হয়ে যাচ্ছে। পরিবেশ দূষণের শিকার হচ্ছে। তাই সম্পদ সংরক্ষণ ও তার পরিমিত ব্যবহার করা না হলে মানব অস্তিত্ব হুমকির মুখে পড়বে। প্রাকৃতিক সম্পদের পরিমিত ব্যবহার মানব সভ্যতার অস্তিত্বের জন্য অপরিহার্য শর্ত। তাই নিজেদের জনশস্তিকে প্রাকৃতিক সম্পদ আহরণের কৌশল সম্পর্কে দক্ষ করে তোলার পাশাপাশি এ সকল সম্পদের সুষম ব্যবহার নিশ্চিত করতে হবে । আপনাদের সবাইকে ধন্যবাদ জানিয়ে আমার বক্তব্য এখানেই শেষ করছি

Explanation:
ব্যাখ্যা: বাংলাদেশের প্রাকৃতিক সম্পদ আহরণ ও সর্বোত্তম ব্যবহার সম্পর্কিত ভাষণে টেকসই আহরণ, দক্ষ ব্যবহারের ব্যবস্থা, পরিবেশ সংরক্ষণ ও ন্যায্য বণ্টনের ওপর জোর দেওয়াই সঠিক, কারণ সম্পদ সীমিত এবং উদ্বায়ী বা অপচয়ী ব্যবহার সম্পদের দ্রুত ক্ষয় ও পরিবেশগত ক্ষতি ঘটায়। মূল ধারণা হলো টেকসই ব্যবস্থাপনা — সংরক্ষণ, দক্ষ প্রযুক্তি ও নীতি, এবং স্থানীয় জনগণের অংশগ্রহণ নিশ্চিত করলে বর্তমান চাহিদা মিটবে এবং ভবিষ্যৎ প্রজন্মের জন্যও পর্যাপ্ত সম্পদ থাকবে।

Sub-Questions:

================================================================================
Question #3 (ID: 346245)
--------------------------------------------------------------------------------
Type: CQ | Book: বাংলা ২য় পত্র | Years: 2010 | Boards: Dinajpur Board | Tags: Dinajpur Board
--------------------------------------------------------------------------------
Question:
সম্রাসমুক্ত শিক্ষাঙ্গন' বিষয়ে মুক্ত আলোচনার জন্য তোমার ভাষণ তৈরি করো ।

Options:


Correct Answer: 

Solution:
সম্মানিত সুধীবৃন্দ, আস্সালামু আলাইকুম ।

আমাদের আজকের আলোচনার বিষয় ‘শিক্ষা প্রতিষ্ঠানে সন্ত্রাস'। এমন একটি গঠনমূলক ও সময়োপযোগী বিষয় নিয়ে আলোচনা সভার আয়োজনের জন্য আমি প্রথমেই আয়োজকদের আন্তরিক ধন্যবাদ জানাচ্ছি। বর্তমান বিশ্বে সন্ত্রাস শব্দটি মহামারিরর মতো আতঙ্কজনক। আর আমাদের মতো উন্নয়নশীল দেশে তা আরও বেশি সর্বনাশা রূপ ধারণ করেছে। বিশেষ করে শিক্ষাঙ্গনে সন্ত্রাসের আগ্রাসন বাংলাদেশের শিক্ষা ব্যবস্থাকে ধ্বংস করে দিচ্ছে। এ সর্বনাশা সন্ত্রাসের কারণ নির্ণয় এবং তার ... প্রতিকারের উপায় খুঁজে বের করা আমাদের আজকের আলোচনার মূল লক্ষ্য ।

শিক্ষাকে একটি জাতির মেরুদণ্ড হিসেবে বিবেচনা করা হয়। আর উন্নত শিক্ষার জন্য দরকার ভালো শিক্ষা প্রতিষ্ঠান। একটি ভালো শিক্ষা প্রতিষ্ঠান দেশ ও জাতির যে উপকার সাধন করতে পারে, তা একশটা কল- কারখানার পক্ষেও সম্ভব নয়। জাতির সম্মান গঠন" ও বুদ্ধিবৃত্তিক উন্নয়নে শিক্ষা প্রতিষ্ঠানের ভূমিকা অপরিসীম। উন্নত দেশগুলোর দিকে লক্ষ করলে আমরা দেখতে পাই, তারা তাদের শিক্ষা প্রতিষ্ঠানগুলোর পরিবেশ কলুষিত হতে দেয় না। বড় বড় শিক্ষাপ্রতিষ্ঠানগুলো সমাজ ও রাষ্ট্রের প্রভাবমুক্ত হয়ে' মুক্তবুদ্ধি ও মননের চর্চা করতে পারে। প্রয়োজনে ক্ষমতাসীন সরকারের নীতি ও পদক্ষেপের বিরুদ্ধে প্রতিবাদ করতেও তারা পিছপা হয় না। পক্ষান্তরে, আমাদের দেশের শিক্ষাপ্রতিষ্ঠানগুলোর দিকে তাকালে আমরা কী দেখতে পাই? প্রতিটি শিক্ষাপ্রতিষ্ঠানকেই যেন সন্ত্রাস নামের এক ফ্রাঙ্কেনস্টাইন গ্রাস করেছে। দূষিত রাজনীতির কলুষিত হাত শিক্ষাঙ্গনের পরিবেশকে নষ্ট করে দিচ্ছে। যে শিক্ষাপ্রতিষ্ঠানে মুক্তবুদ্ধির চর্চা হওয়ার কথা, সেখানে আজ দেখতে পাই অবৈধ অস্ত্রের ঝনঝনানি। ক্ষমতার লোভে কোমলমতি শিক্ষার্থীদের হাতে তুলে দেওয়া হচ্ছে বোমা, যা তাদের সম্ভাবনাময় জীবনকে অকালেই ধ্বংস করে দিচ্ছে। এর কারণ কী? কেন এবং কীভাবে আমাদের শিক্ষাঙ্গনে সন্ত্রাস নামের এ ব্যাধি প্রবেশ · করেছে- তা আমাদের খুজে বের করতে হবে। আমার পূর্ববর্তী বক্তারা এ সম্পর্কে আলোচনা করেছেন। তারপরও আমি সে সম্পর্কে কিছু বক্তব্য পেশ করছি। আমাদের শিক্ষাঙ্গনে সন্ত্রাসের ...অনুপ্রবেশের অন্যতম কারণ- রাজনীতি। শিক্ষাঙ্গনে জাতীয় রাজনীতির চর্চা ছাত্র রাজনীতির সৃষ্টিশীল পরিবেশকে নষ্ট করে দিচ্ছে। জাতীয় রাজনৈতিক দলগুলোর প্রভাবে ছাত্র সংগঠনগুলো স্বাধীনভাবে তাদের কর্মকাণ্ড পরিচালনা করতে পারে না। মুষ্টিমেয় শিক্ষার্থী ক্ষমতার লোভে ও অল্পসময়ে ধনী হওয়ার আশায় শিক্ষাঙ্গনে অবৈধ অস্ত্রের চর্চা করছে যা শিক্ষার পরিবেশকে ধ্বংস করে দিচ্ছে। এছাড়া অনেক ক্ষমতাবান লোক তাদের নিজস্ব স্বার্থে শিক্ষার্থীদের ব্যবহার করছে, তাদের হাতে তুলে দিচ্ছে অবৈধ অস্ত্র। এভাবে শিক্ষাপ্রতিষ্ঠানগুলোতে সন্ত্রাস ছড়িয়ে পড়ছে মহামারির আকারে।

শিক্ষাঙ্গনে এ সন্ত্রাসের সুদূরপ্রসারী প্রভাব পড়ছে। সন্ত্রাসের কারণে প্রায়ই বিশ্ববিদ্যালয়, কলেজগুলো বন্ধ হয়ে যাচ্ছে, কারণ-অকারণে ছাত্র সংগঠনগুলো ধর্মঘট ডাকছে। ফলে সেশনজটে পড়ে ছাত্র-ছাত্রীদের জীবন থেকে অমূল্য সময় নষ্ট হয়ে যাচ্ছে। ছাত্র সংগঠনগুলোর মধ্যে সংঘর্ষের -. ফলে অনেক মেধাবী ছাত্র প্রাণ হারাচ্ছে। ক্রসফায়ারে পড়ে মৃত্যু ঘটছে সাধারণ ছাত্র-ছাত্রীর। বুয়েটের মেধাবী ছাত্র-ছাত্রী সনি ও আবরার ফাহাদের মৃত্যু আজও আমাদের স্মৃতিতে অম্লান হয়ে আছে। এভাবে সন্ত্রাস আমাদের ছাত্র-ছাত্রীদের অমূল্য জীবনকে ধ্বংস করে দিচ্ছে, তাই আমাদের সবারই লক্ষ হওয়া উচিত শিক্ষাঙ্গন থেকে সন্ত্রাস নির্মূল করা । আসুন, আমরা সকলে মিলে সন্ত্রাসের বিরুদ্ধে প্রতিরোধ গড়ে তুলি ।

সবাইকে ধন্যবাদ ।

Explanation:
সম্রাসমুক্ত শিক্ষাঙ্গন বলতে এমন একটি শিক্ষা পরিবেশকে বোঝায় যেখানে সহিংসতা, হুমকি বা মনস্তাত্ত্বিক নির্যাতন নেই এবং সকল শিক্ষার্থী নিরাপদ ও সম্মানজনক পরিবেশে স্বাধীনভাবে শেখার সুযোগ পায়। এটি গুরুত্বপূর্ণ কারণ নিরাপদ মনস্তত্ত্ব শিক্ষায় মনোযোগ বাড়ায়, শৃঙ্খলা ও সৃজনশীলতা উন্নত করে এবং সামাজিক সমবেদনা গড়ে তোলে। আলোচনায় আমরা শিক্ষক প্রশিক্ষণ, নীতি ও অভিযোগ ব্যবস্থাপনা, পিতামাতা ও সম্প্রদায়ের অংশগ্রহণ এবং মানসিক স্বাস্থ্য সহায়তা নিয়ে বাস্তবসম্মত পদক্ষেপ নির্ধারণ করব।

Sub-Questions:

================================================================================
Question #4 (ID: 346244)
--------------------------------------------------------------------------------
Type: CQ | Book: বাংলা ২য় পত্র | Years: 2011, 2007 | Boards: Rajshahi Board, Rajshahi Board | Tags: Rajshahi Board, Rajshahi Board
--------------------------------------------------------------------------------
Question:
‘পড়ার অভ্যাস গঠন বিষয়ে আলোচনাচক্রে প্রধান অতিথির একটি ভাষণ তৈরি করো।

Options:


Correct Answer: 

Solution:
সুশিক্ষা অর্জনে পড়ার অভ্যাস গঠন অপরিহার্য

উপস্থিত সুধীবৃন্দ,

আস্সালামু আলাইকুম। আজকের সভার আলোচ্য বিষয় ‘পড়ার অভ্যাস গঠন'। বিষয়টি খুবই গুরুত্বপূর্ণ। এ রকম একটি গুরুত্বপূর্ণ বিষয়ের আলোচনা সভায় আমাকে প্রধান অতিথির বক্তব্য দিতে নির্বাচন করায় আয়োজকদের প্রতি আমার কৃতজ্ঞতা প্রকাশ করছি।

পাঠের অভ্যাস মানুষের নতুন কিছু জানার জানালাকেই খুলে দেয় না বরং মানুষের চিন্তা শক্তিকে উর্বর ও ইতিবাচক মানসিকতা সম্পন্ন করে তোলে।

পড়ার অভ্যাস আলোকিত মানুষ তৈরি করে।

বিভিন্ন বক্তা ইতোপূর্বে বিষয়টি সম্পর্কে তাদের মূল্যবান বক্তব্য প্রদান করেছেন। তাদের সে মনোজ্ঞ আলোচনায় ‘পড়ার অভ্যাস গঠন' সম্পর্কে বিস্তারিত আলোচনা উপস্থাপিত হয়েছে। আপনারা তাদের আলোচনা থেকে অনেক কিছু জেনেছেন। আমি বক্তাদের সাথে একমত হয়েই বলতে চাই, শিক্ষা ছাড়া মানুষের মনুষ্যত্ব বিকাশলাভ করে না। আর শিক্ষার জন্য চাই বই পড়া। বই পড়া অভ্যাসের ব্যাপার। পড়তে পড়তে একটা অভ্যাস গড়ে ওঠে মানুষের জীবনে, একসময় বই তার নিত্যসঙ্গী হয়ে পড়ে। এ পড়ার অভ্যাস রপ্ত করতে পারলে মানুষ অনেক বদভ্যাস থেকে নিজেকে মুক্ত রাখতে পারে। বিশেষ করে আজকের এ অবক্ষয়ের যুগে তরুণদের বেলায় কথাটি বেশি প্রযোজ্য। অস্থির তারুণ্যকে গঠনমূলক পথে পরিচালিত করার প্রশ্নে পড়ার অভ্যাস গঠনের কোনো বিকল্প নেই। তরুণরা যদি এক্যবদ্ধভাবে পড়ার অভ্যাস গঠনে মনোযোগী হয় তাহলে তারা সুস্থ-সুন্দর জীবনের অধিকারী হতে পারবে। আলোকিত মানুষ হিসেবে নিজেদের গড়ে তুলতে পারলে দেশ ও জাতির যেমন উন্নতি হবে তেমনই ব্যক্তিগত ও পারিবারিক জীবনে আসবে সুখ-শান্তি-সমৃদ্ধি। আলোকিত মানুষ হওয়ার জন্যই আসুন আমরা পড়ার অভ্যাস গড়ে তুলি। পাড়ায় পাড়ায় স্থানীয় উদ্যোগে তৈরি করি পাঠাগার। বিনিময় করি বিভিন্ন বিষয়ের বই । পড়ার অভ্যাস গড়ে তোলার মধ্য দিয়ে একজন মানুষ তথা একটি জাতিকে চিন্তাশীল করে তোলা যায়। আর সেই চিন্তা প্রায় ক্ষেত্রেই হয়ে থাকে গঠনমূলক, যা জাতীয় উন্নয়নের জন্য কাজ করে। আমরা চাই যেকোনো মূল্যে একজন গঠনশীল মানুষ, যা জাতিকে সমৃদ্ধ করে। আসুন সবাই মিলে সেই পরিবেশ তৈরিতে অংশগ্রহণ করি। যেখানে মানুষ বইয়ের একটি পাতা অন্তত না পড়ে ঘুমাতে যাবে না। আর এতেই গড়ে উঠবে মননশীল জাতি ।

আপনাদের সবাইকে ধন্যবাদ ।

Explanation:
এই ভাষণ প্রধান অতিথির ভূমিকাকে মেনে লেখা কারণ এতে একান্তভাবে শ্রোতাকে স্বাগত জানানো, পড়ার গুরুত্ব স্পষ্ট করা, ব্যক্তিগত অনুপ্রেরণা ও বাস্তব পরামর্শ রাখা হয় যা অনুষ্ঠানের উদ্দেশ্য পূরণ করে। সহজ ভাষা, উদাহরণ ও স্পষ্ট আহ্বান থাকায় শ্রোতাদের মনোযোগ ধরে পড়ার অভ্যাস গঠনে এটি কার্যকর।

Sub-Questions:

================================================================================
Question #5 (ID: 346243)
--------------------------------------------------------------------------------
Type: CQ | Book: বাংলা ২য় পত্র | Years: 2012 | Boards: Chittagong Board | Tags: Chattogram Board
--------------------------------------------------------------------------------
Question:
'পাড়ায় পাড়ায় পাঠাগার গড়ে তোলো' বিষয়ক ভাষণ .

Options:


Correct Answer: 

Solution:
‘পাড়ায় পাড়ায় পাঠাগার গড়ে তোলো' শীর্ষক আলোচনা সভা--২০২৩ সম্মানিত সভাপতি ও উপস্থিত সুধীবৃন্দ,

এই মহতি আলোচনা সভায় আমাকে আমন্ত্রণ জানানোয় আমি আয়োজকদের প্রতি কৃতজ্ঞতা জ্ঞাপন করছি। পৃথিবীতে যে জাতি যত বেশি শিক্ষিত, সে জাতি তত বেশি উন্নত। নিয়মিত অধ্যয়ন, বিজ্ঞান ও প্রযুক্তির চর্চা আর কঠোর সাধনাই একটি জাতিকে শ্রেষ্ঠত্বের শিখরে পৌঁছে দেয় । মানবসভ্যতার ক্রম উন্নতির ধারায় মানুষের অর্জিত জ্ঞান ও মহৎ অনুভব সঞ্চিত হয়ে থাকে পাঠাগারে। পূর্বপুরুষদের সঞ্চিত জ্ঞান উত্তরপুরুষদের কাছে সঞ্চারিত হয় পাঠাগারের মাধ্যমেই। তাই জ্ঞানচর্চা ও গবেষণার ক্ষেত্রে পাঠাগারের ভূমিকা অত্যন্ত গুরুতপূর্ণ ।

আমরা জানি, শিক্ষাই জাতির মেরুদণ্ড। একটি সভ্য ও উন্নত জাতির মূল ভিত্তি শিক্ষা। শিক্ষার মাধ্যমেই মানুষ অর্জন করে মানবিক গুণাবলি ও মূল্যবোধ। শিক্ষা ছাড়া তাই জাতির উন্নতি অসম্ভব। আর শিক্ষার জন্য প্রয়োজন বই পড়া ও জ্ঞানার্জন। তবে শুধু প্রাতিষ্ঠানিক শিক্ষা জ্ঞান অর্জনের জন্য যথেষ্ট নয়। প্রাতিষ্ঠানিক বইগুলোর পাশাপাশি নিজেকে সমৃদ্ধ করে তোলার জন্য অন্যান্য বই পড়া দরকার। আমাদের মানসিক উন্নতির জন্য প্রয়োজন নিয়মিত পাঠ্যভ্যাস। ভাই পাঠাগারের প্রয়োজনীয়তা অনস্বীকার্য।

পৃথিবীতে যেসব মনীষী ইতিহাসে অমর হয়ে আছেন, তার মূলে আছে তাদের জ্ঞানচর্চা তথা বইপড়া। তারা নিরলস অধ্যয়নের মাধ্যমে জ্ঞানার্জন করে নিজেদের বিবেকবুদ্ধিকে করেছেন শাণিত। আর সমগ্র পৃথিবীর মানুষের জন্য হয়েছেন— অনুকরণীয় ব্যক্তিত্ব। তাঁরা নিজেদের জ্ঞানের আলোয় আলোকিত করেছেন পৃথিবীকে আর তার বাতিঘর হিসেবে ব্যবহার করেছেন সমৃদ্ধ পাঠাগারগুলো। পাঠাগার সম্পর্কে বিখ্যাত দার্শনিক হেগেলের একটি উক্তি এখানে উল্লেখ করছি- ‘পাঠাগারের মাধ্যমেই জনসমাজ যখন রাষ্ট্রীয় সমাজে রূপান্তরিত হয় তখনই সে সাবালকত্ব অর্জন করে এবং বিশ্ব সমাজের অংশ হয়ে দাঁড়ায়' ।

শিক্ষিত ও চরিত্রবান নাগরিক গড়ে তুলতে বই পড়া তথা পাঠাগারের কোনো বিকল্প নেই । অথচ আমাদের দেশে পাঠাগার নিয়ে ফলপ্রসূ কার্যক্রম তেমন একটা নেই। আধুনিক প্রতিযোগিতামূলক শিক্ষাব্যবস্থায় শিক্ষার্থীদের পাঠ্যবইয়ের বাইরে জ্ঞান-বিজ্ঞানের বিভিন্ন বই পড়ার সুযোগও কমে যাচ্ছে। অথচ উন্নত মনন, চিন্তাশীলতা, ব্যক্তিত্ব ও সৃজনশীলতা বিকাশে পাঠাভ্যাসের • বিকল্প নেই। প্রতিটি পাড়ায় পাঠাগার গড়ে তোলা তাই আজ সময়ের দাবি। আর এ দাবি বাস্তবায়নে প্রয়োজন সমাজের সর্বস্তরের মানুষের অংশগ্রহণে সামাজিক আন্দোলন যার মূল ভূমিকায় থাকবে তরুণ সমাজ । এখন প্রশ্ন উঠতে পারে, পাড়ায় পাড়ায় কীভাবে পাঠাগার গড়ে তোলা ও তা সুষ্ঠুভাবে পরিচালনা করা সম্ভব? পাঠাগার গড়ে তোলার জন্য প্রথমত প্রয়োজন কয়েকজন জ্ঞানার্জনে আগ্রহী উদ্যোগী ও কর্মনিষ্ঠ মানুষের। একটি ছোটখাটো সমিতি গঠনের মাধ্যমে পাঠাগার গঠনের প্রাথমিক কাজ শুরু করা যায়। প্রথমদিকে নিজেদের বইয়ের সাথে কিছু বই নতুন বই কিনে পাঠাগারের কার্যক্রম আরম্ভ করা যায়। ধীরে ধীরে সমাজের বৃহত্তর অংশকে এ কাজে সম্পৃক্ত করার চেষ্টা করতে হবে। সুতরাং, পরিকল্পিতভাবে এগিয়ে গেলে এখনো এ কাজে মানুষের আগ্রহ ও সাড়া মিলবে বলেই আমার ধারণা।

পরিশেষে বলি, জ্ঞানই প্রকৃত শক্তি। বিশ্বায়নের এই যুগে জ্ঞানভিত্তিক দক্ষতানির্ভর সমাজ গঠনের চাহিদা প্রকট হয়ে উঠেছে। আমাদের বর্তমান শিক্ষা ব্যবস্থা এখনো এ চাহিদা পূরণে পুরোপুরি সক্ষম নয়। তাই বলে আমাদের ঘরে বসে থাকলে চলবে না। নিজেদেরকে আলোকিত করলেই জাতি উন্নত হবে। গ্রন্থাগারের ব্যবহার ও পাঠ্যভ্যাস বাড়ানোই উন্নত জাতি গঠনের একমাত্র উপায়। জ্ঞানের আলোয় এই সমাজের সব অন্ধকার দূর করতে আসুন, আমরা এই মন্ত্রে ঐক্যবদ্ধ হই- বই হোক আমাদের নিত্যসঙ্গী আর পাঠাগার হয়ে উঠুক জ্ঞানচর্চার প্রাণকেন্দ্র। সবাইকে অসংখ্য ধন্যবাদ ।

Explanation:
ব্যাখ্যা: এই বিষয়ক ভাষণটি সঠিক কারণ এটি স্থানীয় পর্যায়ে পাঠাভ্যাস বৃদ্ধি, জ্ঞানসম্প্রসারণ ও সামাজিক সংহতি গড়ে তোলার গুরুত্ব তুলে ধরে। ভাষণে পাঠাগার স্থাপনের সুবিধা, কম খরচে বই পাওয়ার সুযোগ এবং সমাজকে কীভাবে যৌথভাবে এগিয়ে নেওয়া যায়—এসব বাস্তব উদাহরণ দিয়ে বোঝালে শ্রোতারা অনুপ্রাণিত হবে।

Sub-Questions:

================================================================================
Question #6 (ID: 346242)
--------------------------------------------------------------------------------
Type: CQ | Book: বাংলা ২য় পত্র | Years: 2013, 2013, 2011, 2011 | Boards: Barisal Board, Dinajpur Board, Dhaka Board, Barisal Board | Tags: Barisal Board, Dinajpur Board, Dhaka Board, Barisal Board
--------------------------------------------------------------------------------
Question:
'ইভটিজিং-এর বিরুদ্ধে সামাজিক প্রতিরোধ জরুরি শীর্যক ভাষণ

Options:


Correct Answer: 

Solution:
শ্রদ্ধেয় সভাপতি, উপস্থিত সুধীবৃন্দ ও প্রিয় ছাত্র-ছাত্রী বন্ধুরা, আজকের এই গুরুত্বপূর্ণ সেমিনারে উপস্থিত থাকতে পেরে আমি অত্যন্ত আনন্দিত। সেমিনারের বিষয় নির্ধারিত হয়েছে, 'ইভটিজিং প্রতিরোধে ছাত্র সমাজের ভূমিকা'। এ ব্যাপারে বলার আগে ইভটিজিং কী এবং কেন হচ্ছে সে সম্পর্কে আমাদের জানা প্রয়োজন।

বর্তমান সময়ে ইভটিজিং বিষয়টি সারাদেশে একটি বড় রকমের সামাজিক সমস্যা হয়ে দাঁড়িয়েছে। কোনো পুরুষ কর্তৃক কোনো তরুণীর শরীর বা তার চলাফেরা, তার পোশাক-আশাক নিয়ে অশালীন মন্তব্য বা আচরণকেই আমরা ইভটিজিং বলে থাকি। তবে হাইকোর্টের আদেশ অনুযায়ী ‘ইভটিজিং' শব্দের পরিবর্তে 'যৌন হয়রানি' শব্দগুচ্ছ ব্যবহার করাই অধিকতর যুক্তিযুক্ত। কেননা 'ইভটিজিং' শব্দটি উত্ত্যক্তকারীদের অপরাধের মাত্রা হালকা করে দেয়।

ইভটিজিং অপরাধে অপরাধী ও আক্রান্তরা বিভিন্ন বয়সের হয়ে থাকে। তবে অপরাধী ও আক্রান্ত উভয়ই সাধারণত কিশোর ও কিশোরী হয়ে থাকে এবং তাদের বয়স ১৩ থেকে ১৯ এর মধ্যেই বেশি দেখা যায়। অপরাধীর নানা উপায়ে তরুণীদের উত্ত্যক্ত করে থাকে। এর মধ্যে প্রেমপত্র বা চিরকুট প্রদান, সরাসরি প্রেমের প্রস্তাব, অশালীন মন্তব্য, অনৈতিক প্রস্তাব, ভয় দেখিয়ে জিম্মি করে স্বার্থ উদ্ধারের চেষ্টা ইত্যাদি অন্যতম।

যৌন হয়রানির মূলে নানারকম কারণ লক্ষ করা যায়। এদের মধ্যে পারিবারিক ও সামাজিক বিচ্ছিন্নতা, অসৎসঙ্গ, ধর্মীয় মূল্যবোধের অভাব, সঠিক শিক্ষার অভাব, নৈতিক শিক্ষার অভাব, অপসংস্কৃতির প্রভাব, বিজ্ঞান ও প্রযুক্তির নেতিবাচক প্রভাব, নারীর প্রতি অসম্মানজনক মনোভাব ইত্যাদিই প্রধান। সর্বোপরি সঠিক শিক্ষার অভাব ও তা থেকে উৎসারিত মূল্যবোধের অবক্ষয় ও সংকীর্ণ মানসিকতাই এই ঘৃণ্য অপরাধের জন্যে দায়ী, এর পাশাপাশি রয়েছে সুস্থ বিনোদনের সুযোগের সীমাবদ্ধতা।

পারিবারিক ও সামাজিক পর্যায়ে অবক্ষয়ের ঘৃণ্যতম দৃষ্টান্ত এই যৌন হয়রানি। যৌন হয়রানি আমাদের সমাজে কতটা ভয়াবহ আকার ধারণ

করেছে তা পত্র-পত্রিকা খুললেই আমরা দেখতে পাই। পথে ঘাটে যৌন হয়রানির ভয়ে সর্বদাই নারীদের আতঙ্কগ্রস্ত ও নিরাপত্তাহীনতায় ভুগতে

হচ্ছে। অভিভাবকগণ নিশ্চিন্ত থাকতে পারছেন না সন্তানের নিরাপত্তার কথা ভেবে। যৌন হয়রানির শিকার হয়েছেন এমন তরুণীরা প্রায়ই আত্মাহত্যার মতো চরম পথ বেছে নিতে বাধ্য হচ্ছেন। পুরো পরিস্থিতি আইন-শৃঙ্খলার চরম অবনতিরই ইঙ্গিত দিচ্ছে। শিক্ষা ও কর্মক্ষেত্রে নারীদের

নিরাপত্তাহীনতা তাই সমাজের অগ্রগতির পথে বিরাট বাধা হয়ে দাঁড়িয়েছে। যৌন হয়রানির বিরুদ্ধে তাই বর্তমানে রুখে দাঁড়িয়েছে সচেতন সমাজ। সমাজের সর্বস্তরের মানুষের পাশাপাশি এ আন্দোলনে অগ্রণী ভূমিকা রাখতে পারে ছাত্রসমাজ। আর এ জন্য সর্বপ্রথম প্রয়োজন ছাত্র সমাজের নৈতিক মূল্যবোধের উন্নয়ন। জ্ঞান ও বিজ্ঞানের গঠনমূলক চর্চার মাধ্যমে নিজের মননশীলতা বৃদ্ধি করতে হবে। বিজ্ঞান চেতনা ও মুক্তবুদ্ধির চর্চা ছাত্রদের দৃষ্টিকে আরও প্রসারিত করবে এবং তাদের ব্যক্তিত্ব ও বিবেকবোধ জাগ্রত করবে। ইতিবাচক দিকগুলো গ্রহণ করতে হবে। নেতিবাচক দিকগুলো শুধু এড়িয়ে গেলেই হবে না, বন্ধুর ত্রুটিগুলো ধরিয়ে দিয়ে শুধরে নেওয়ার জন্য অনুপ্রাণিত করতে হবে।

আড্ডা ছাত্রজীবনের অত্যন্ত গুরুত্বপূর্ণ একটি দিক। তবে আড্ডার ভালো ও মন্দ উভয় দিকই আছে। বাজে আড্ডার পাশাপাশি প্রচুর সৃজনশীল ও গঠনমূলক আড্ডার প্রতি মনোযোগ দিতে হবে। সুস্থ বিনোদনের মাধ্যমে

নিজেদের দেহ ও মন সুস্থ রাখাও গুরুত্বপূর্ণ। আড্ডা ও টেলিভিশন দেখার পাশাপাশি নিয়মিত খেলাধুলা, সাহিত্য-সংস্কৃতির চর্চা ইত্যাদি মনকে সুস্থ রাখে। ছাত্রদের সামাজিক ও ধর্মীয় অনুশাসনের প্রতি শ্রদ্ধাশীল হতে হবে নারীর প্রতি শ্রদ্ধা প্রদর্শন করার মানসিকতা তৈরি করতে হবে। নারী ও পুরুষের সমন্বয়ে গঠিত হয় আমাদের সমাজ। তাই জাতি গঠনে নারীর ভূমিকা প্রতি সম্মান প্রদর্শন করতে হবে।

যৌন হয়রানি প্রতিরোধে মাঠ পর্যায়ে কাজ করতে হবে ছাত্রদেরকেই। সেমিনার, মিছিল, মানববন্ধন, পোস্টারিং, লিফলেট বিতরণ ইত্যাদির মাধ্যমে জনসচেতনতা বৃদ্ধিতে ছাত্রদের ভূমিকা রাখতে হবে। এ দেশের ছাত্রসমাজের নেতৃত্বেই আমরা ভাষা আন্দোলনে এমনকি মুক্তিযুদ্ধের মত ঘটনায় অভাবিত সাফল্য লাভ করেছি। অতএব তাদের দ্বারা এ সামাজিক সমস্যা নিরসনও সম্ভব বলে আমি বিশ্বাস করি। মোটকথা নারীদের সাথে সহযোগিতামূলক ও নিরাপদ পরিবেশ সৃষ্টি করার জন্য এগিয়ে আসতে হবে ছাত্রসমাজকে।

সবশেষে বলতে চাই, আপনি ভালো তো জগৎ ভালো। নিজেকে সবার আগে ভালো হতে হবে। মানুষের মুখোশের আড়ালে লুকিয়ে থাকা পশুদের দ্বারাই যৌন হয়রানির মতো অপরাধ সংঘটিত হচ্ছে। আধুনিক সময়ে এসে এ ধরনের অপরাধ নৈতিকভাবে চরম অবক্ষয়কেই নির্দেশ করে। এ সংকট মোকাবিলায় বিজ্ঞানভিত্তিক সমাজ গঠনের কোনো বিকল্প নেই। নারীর প্রতি সম্মান, যৌন হয়রানির অবসান'- এই মন্ত্রে উজ্জীবিত হয়ে ছাত্রদের ঐক্যবদ্ধ হতে হবে ।

সবাইকে ধন্যবাদ জানিয়ে শেষ করছি।

Explanation:
ইভটিজিং-এর বিরুদ্ধে সামাজিক প্রতিবাদ জরুরি, কারণ নীরবতা ও সম্মতি অপরাধীদের উৎসাহ দেয় এবং ভুক্তভোগীদের নিরাপত্তাহীন করে তোলে। সক্রিয় প্রতিবাদ—জনস্বার্থে কড়া সাড়া, সচেতনতা সৃষ্টি ও আইনি ব্যবস্থা দাবি—এই আচরণকে অনাকর্ষণীয় করে সমাজে মর্যাদা ও নিরাপত্তা ফিরিয়ে আনে।

Sub-Questions:

================================================================================
Question #7 (ID: 346241)
--------------------------------------------------------------------------------
Type: CQ | Book: বাংলা ২য় পত্র | Years: 2013, 2012, 2009 | Boards: Sylhet Board, Barisal Board, Sylhet Board | Tags: Sylhet Board, Barisal Board, Sylhet Board
--------------------------------------------------------------------------------
Question:
, জাতি গঠনে ছাত্র সমাজের ভূমিকা সম্পর্কিত আলোচনা সভায় উপস্থিত ছাত্র ও সুধীবৃন্দের উদ্দেশ্যে একটি ভাষণ প্রস্তুত করো ?

Options:


Correct Answer: 

Solution:
'জাতি গঠনে ছাত্র সমাজের ভূমিকা' শীর্ষক ভাষণ -২০২৩

কোনো ভূমিকা না করেই বলা যায় আজকে আমাদের জীবনের অন্যতম প্রাসঙ্গিক বিষয় হলো 'জাতি গঠনে ছাত্র সমাজের ভূমিকা'। উপস্থিত সুধীবৃন্দ, আধুনিক জাতি গঠনে ছাত্রদের ভূমিকা অপরিসীম। আমাদের মতো উন্নয়নশীল ও শিক্ষার হারে পিছিয়ে পড়া মানুষের দেশে ছাত্ররাই সমাজের সবচেয়ে সচেতন অংশ। অতীতে ছাত্রদের মাধ্যমেই এদেশের মানুষের মধ্যে রাজনৈতিক সচেতনতা ছড়িয়ে পড়েছিল। তারাই এদেশের মানুষকে 'অধিকার সচেতন করেছে, করেছে আগামীর লড়াইয়ের জন্য উজ্জীবিত।

ছাত্ররা তারুণ্যের প্রতীক বলে জাতি ছাত্রদের কাছ থেকে অনেক কিছু প্রত্যাশা করে। ছাত্ররা দেশের ভবিষ্যৎ কর্ণধার তাই তারা জাতিকে সঠিক পথে দিক-নির্দেশনা দিতে পারে। আমাদের জাতীয় ইতিহাসে ছাত্রদের রয়েছে গৌরবময় ভূমিকা। জাতির বিভিন্ন সময়ের ক্রান্তিলগ্নে ছাত্ররা সঠিক ভূমিকা পালন করেছে। '৫২-র ভাষা আন্দোলন, '৬৯-এর গণঅভ্যুত্থান সর্বোপরি '৭১-এর মহান স্বাধীনতা অর্জনের পেছনে ছাত্রদের প্রত্যক্ষ ভূমিকা স্বর্ণাক্ষরে লেখা আছে জাতির ইতিহাসে ।

তোমরা যারা ছাত্র, তোমাদের ইতিহাস থেকে শিক্ষা নিতে হবে, অনুপ্রাণিত হতে হবে। জাতি গঠনে তোমাদের এগিয়ে আসতে হবে। সর্বত্র সত্য, ন্যায় ও সুন্দরের প্রতিষ্ঠার জন্য তোমাদের সচেষ্ট থাকতে হবে। পড়ালেখার পাশাপাশি নিরক্ষরতা দূরীকরণে তোমাদের ভিত্তি নির্মিত হয়। তাই বিভিন্ন সমাজ-সেবামূলক কাছে অংশগ্রহণ করে তোমাদের জাতি গঠনে সক্রিয় ভূমিকায় অবতীর্ণ হতে হবে। অসুস্থ রাজনীতি, স্থিতিশীল কর্মকাণ্ড যা সমাজকে উদ্বেগের মধ্যে রাখে সেগুলো থেকে তোমাদের অবশ্যই দূরে থাকতে হবে। জাতির আশা-আকাঙ্ক্ষা বাস্তবায়নে তোমাদের একতাবদ্ধ মন-মানসিকতার পরিচয় দিতে হবে। যদি তোমরা তোমাদের ওপর অর্পিত দায়িত্ব যথাযথভাবে পালন করো তবে নিশ্চয়ই জাতি তোমাদের কাছ থেকে উপকৃত হবে ।

সুধীবৃন্দ, আমাদের ভুলে গেলে চলবে না যে, আমরা একটি উন্নয়নশীল, দেশের ছাত্রসমাজ নিয়ে ভাবছি। তাই ছাত্ররা যাতে জাতি গঠনে সক্রিয় ভূমিকা পালন করতে পারে সে ব্যাপারে আমাদেরও কিছু করণীয় আছে। আমরা আমাদের দায়িত্ব সম্পর্কে সচেতন হলে ছাত্ররা উৎসাহিত হবে। দেশের মানুষের সাক্ষরতার হার বাড়ানো এবং আধুনিক প্রযুক্তির ব্যবহার ও প্রয়োগ সম্পর্কে সচেতন করতে হবে— এ কাজটি করবে দেশের ছাত্ররা। সবাইকে ধন্যবাদ জানিয়ে আমার বক্তৃতা শেষ করছি।

Explanation:
ব্যাখ্যা: ছাত্র সমাজ জাতির ভবিষ্যৎ নির্ধারণ করে—তারা জ্ঞান, উদ্যম ও নেতৃত্বগুণ দিয়ে সমাজে পরিবর্তন আনতে পারে, তাই ভাষণ এটা স্পষ্ট করে জনসাধারণ এবং ছাত্রদের দায়বদ্ধতা উপলব্ধি করায়। ভাষণে শিক্ষা, নৈতিকতা, নাগরিকদায়িত্ব, স্বেচ্ছাসেবা ও উদ্ভাবনী চিন্তার গুরুত্ব তুলে ধরা উচিত যাতে শ্রোতারা বাস্তব কর্মসূচি ও ব্যক্তিগত উদ্যোগ নিতে অনুপ্রাণিত হয়। সংক্ষেপে, ভাষণটি ধারণা ও প্রেরণা একসাথে দেয়—কিভাবে ছোট ছোট কার্যক্রম পড়ালেখাকে উন্নত করে, সামাজিক বদল আনতে পারে এবং জাতি গঠনকে এগিয়ে নিয়ে যায়।

Sub-Questions:

================================================================================
Question #8 (ID: 346240)
--------------------------------------------------------------------------------
Type: CQ | Book: বাংলা ২য় পত্র | Years: 2015, 2012, 2011 | Boards: Rajshahi Board, Dhaka Board | Tags: Cumilla Board, Rajshahi Board, Dhaka Board
--------------------------------------------------------------------------------
Question:
এইডস- মৃত্যুর অপর নাম: বাঁচতে হলে জানতে হবে' বিষয়ক ভাষণ

Options:


Correct Answer: 

Solution:
এইডস— মৃত্যুর অপর নাম: বাঁচতে হলে জানতে হবে' শীর্ষক আলোচনা

সভা-২০২৩

শ্রদ্ধেয় সভাপতি, মান্যবর প্রধান অতিথি ও সম্মানিত অতিথিবৃন্দ — সবাইকে শুভেচ্ছা। আজকের বিষয় এইডস মৃত্যুর অপর নাম: বাঁচতে হলে

জানতে হবে। এ বিষয়ে আমাকে রক্তব্যের সুযোগ প্রদানের জন্য ধন্যবাদ। একুশ শতকে জ্ঞান-বিজ্ঞানের চরম উৎকর্ষের মাঝেও বিশ্বব্যাপী এইডস জনস্বাস্থ্যের জন্য একটি মারাত্মক হুমকি। পৃথিবীর কোনো কোনো অঞ্চলে এটি বর্তমানে এক নম্বর ঘাতক ব্যাধি। বিশেষ করে আফ্রিকা, এশিয়া, পূর্ব ইউরোপ ও ক্যারিবীয় অঞ্চলে এ রোগের প্রকোপ দেখে বিশ্ব সম্প্রদায়, আজ আতঙ্কিত। বাংলাদেশও বিপদ সীমার বাইরে নয়। তাই আমাদের সকলকে এইডস সম্পর্কে, জানতে হবে এবং সবাইকে জানাতে হবে। কারণ সচেতনতাই পারে যেকোনো বিপদ থেকে আমাদের রক্ষা করতে। এইডস একপ্রকার ভাইরাসজনিত ব্যাধি। এ রোগ HIV নামক ভাইরাসের কারণে হয়ে থাকে। HIV ভাইরাস খুব দ্রুত পরিবর্তন ও পরিবর্ধনশীল বলে এর প্রতিষেধক তৈরি করা চিকিৎসাবিজ্ঞানের পক্ষে এখনো সম্ভব হয়নি

মরণব্যাধি এইডস-এর লক্ষণসমূহ হলো—

১. এইডস আক্রান্ত ব্যক্তির দেহের ওজন হ্রাস পাওয়া ।

২. মাঝে মাঝে ছোটখাটো জ্বর, মাথাব্যথা ও দৃষ্টিশক্তি হ্রাস পাওয়া । ৩. গলা, বগল ও কুচকির ব্যথাহীন গ্রন্থি ফুলে যাওয়া ।

৪.. শুকনো কাশি, নিশ্বাসে কষ্ট, গলাব্যথা বিশেষ করে খাওয়ার সময়ে। ৫. সীমাহীন দুর্বলতা, স্মৃতিশক্তিহীনতা। হজমশক্তি কমে যাওয়া ৷

উল্লিখিত উপসর্গগুলো দেখা দিলে HIV পরীক্ষার মাধ্যমে এইডস আক্রান্ত

হয়েছে কিনা নিশ্চিত হওয়া যায়।

বিভিন্নভাবে এইডস রোগের সংক্রমণ ঘটতে পারে। এইডস আক্রান্ত ব্যক্তির রক্ত, বীর্য বা জরায়ু রসের সঙ্গে যদি সুস্থ কোনো ব্যক্তির রক্ত, শরীর-রস বা মিউকাস আবরণের সংস্পর্শ ঘটে তবে এইচআইভি তথা এইডস রোগের বিস্তার ঘটে। উল্লিখিত সংস্পর্শ বিভিন্নভাবে ঘটতে পারে। যেমন- অনিরাপদ যৌন মিলন, এইডস আক্রান্ত ব্যক্তির রক্ত শরীরে ধারণ বা গ্রহণ আক্রান্ত ব্যক্তির ব্যবহৃত সিরিঞ্জ ব্যবহার, এমনকি সংক্রমিত মায়ের দুধ পানের মাধ্যমে শিশুর দেহে পর্যন্ত এ রোগ ছড়াতে পারে । বুকের

এইচআইভি ভাইরাস শরীরে প্রবেশ করার পর রক্ত পরীক্ষায় ধরা পড়তে ৩ থেকে ৬ মাস সময় নেয়। ক্ষেত্রবিশেষে রোগী রোগ-লক্ষণ প্রকাশ ব্যতীত বছর পর্যন্ত বাহক পর্যায়ে থেকে যেতে পারে। বাহকদের মধ্যে শতকরা ৫০ ভাগের ক্ষেত্রে ৮ বছর এবং ৫০ ভাগের ক্ষেত্রে ১৫ বছর পর এইডস রোগ বিকশিত হয়

বাংলাদেশে আন্তর্জাতিক উদরাময় গবেষণা কেন্দ্র এবং জাতীয় এইডস নিবারণ ও নিয়ন্ত্রণ কর্মসূচি পরিচালিত এক সমীক্ষায়, দেখা যায়- . বাংলাদেশে প্রতি ১০০ জন মাদকদ্রব্য গ্রহণকারীর মধ্যে অন্তত দুজন এইচআইভি নামক ভাইরাসের বাহক। এ ছাড়া প্রতি ১০০ জন যৌনকর্মীর মধ্যে অন্তত এক জনের এইচআইভি রয়েছে।

বাংলাদেশে নানা পন্থায় এ ভয়াবহ রোগটি বিস্তার লাভ করছে। দেশটির বিভিন্ন স্থলবন্দর দিয়ে বিভিন্ন পণ্য পরিবহণের জন্য যেসব ট্রাক ও লরি প্রতিদিন দেশের অভ্যন্তরে প্রবেশ করে সেসব যানবাহনের এইডস আক্রান্ত অনেক চালক-হেলপার নিরাপদ কনডম ব্যতীত যৌন কাজে লিপ্ত হচ্ছে। আবার প্রাচ্য ও পাশ্চাত্য থেকে অনেক প্রবাসী অজ্ঞাতসারে এ ভাইরাস বহন করে আনছে। ফলে বাংলাদেশে সহজেই রোগটি বিস্তার লাভ করছে। ঘাতক এইডসের রোধকল্পে উন্নত দেশসহ তৃতীয় বিশ্বের চিকিৎসা, বিজ্ঞানীগণ গবেষণা চালিয়ে যাচ্ছেন। এইডসের প্রতিষেধকও একদিন হয়তো আবিষ্কৃত হবে। তবে তার পূর্বে এ বিষয়ে কিছু পদক্ষেপ নিলে ঘাতক এইডসের ছোবল থেকে মানুষ তার অস্তিত্ব নিয়ে টিকে থাকতে পারবে, এতে সন্দেহ নেই । যেমন- .

১. অবাধ যৌনাচারের অপসংস্কৃতি বর্জন করা।

২. ধর্মীয় অনুশাসনের প্রতি অধিক গুরুত্ব আরোপ করা ৩. মাদকদ্রব্য সেবন থেকে বিরত থাকা ।

৪. রক্ত সংগ্রহের আগে রক্তদাতার রক্ত পরীক্ষা করা।

৫. গর্ভাবস্থায় মায়ের এইডস ছিল কি না তা পরীক্ষা করা। ৬. সুচ, সিরিঞ্জ জীবাণুমুক্ত করে ব্যবহার করা।

৭. প্রচার মাধ্যমগুলোকে এইডস প্রতিরোধ সংক্রান্ত তথ্য প্রচারে সক্রিয় করা।

এ বিষয়ে জনসচেতনতা বৃদ্ধি করতে পারলে মরণ ব্যাধি এইডসের ছোবল থেকে সহজেই রক্ষা পাওয়া যাবে। সবাইকে অসংখ্য ধন্যবাদ।

.

Explanation:
এই শিরোনামটি সত্য কারণ এইডস untreated হলে প্রাণহানিকর হতে পারে; তাই "মৃত্যুর অপর নাম" বলতে সংক্রামকের গুরত্ব বোঝানো হয়েছে। জানা প্রয়োজন কারণ সংক্রমণের উপায়, নিরাপদ আচরণ (যেমন কনডোম ব্যবহার), নিয়মিত পরীক্ষাসহ প্রাথমিক চিকিৎসা ও অ্যান্টিরেট্রোভাইরাল থেরাপি জানা থাকলে সংক্রমণ রোধ ও জীবন রক্ষা করা যায়। এছাড়া সচেতনতা কলঙ্ক কমিয়ে আক্রান্তরা দ্রুত চিকিৎসা পাওয়ার সুযোগ পায়, যা মৃত্যুর ঝুঁকি কমায়।

Sub-Questions:

================================================================================
Question #9 (ID: 346239)
--------------------------------------------------------------------------------
Type: CQ | Book: বাংলা ২য় পত্র | Years: 2015, 2013, 2011 | Boards: Dhaka Board, Chittagong Board, Sylhet Board | Tags: Dhaka Board, Chattogram Board, Sylhet Board
--------------------------------------------------------------------------------
Question:
আলোকিত মানুষ চাই'- শীর্ষক আলোচনা সভায় উপস্থাপনের জন্য প্রধান অতিথির একটি ভাষণ রচনা করো।

Options:


Correct Answer: 

Solution:
মান্যবর সভাপতি ও সম্মানিত অতিথিবৃন্দ,

সবাইকে শুভেচ্ছা।

আলোকিত মানুষ গড়ার জন্য আপনাদের প্রয়াস আমাকে সত্যিই মুগ্ধ করেছে। আমি আপনাদের মাঝে আমার হৃদয়ের অনুভূতি প্রকাশের সুযোগ পেয়ে আজ নিজেকে সৌভাগ্যবান মনে করছি।

একটি রাষ্ট্র তখনই বড় হয়ে ওঠে, যখন এর মানুষেরা বড় হয়। ইতিহাস পর্যালোচনা করলে আমরা দেখতে পাই যে জাতি যখন মহামানবদের জন্ম দিয়েছে, সে জাতি তখনই উন্নীত হয়েছে সমৃদ্ধির চরম শিখরে। আলোকিত মানুষ তারাই যারা নিজেদের স্বার্থকে জলাঞ্জলি দিয়ে দেশ ও জাতির বৃহত্তর কল্যাণে নিজের জীবনকে উৎসর্গ করে। বাংলাদেশের ইতিহাসে আমরা এমন অনেক আলোকিত মানুষের দেখা পাই। শহিদ তিতুমীর, সূর্যসেন, এ কে ফজলুল হক, বঙ্গবন্ধু শেখ মুজিবুর রহমান প্রমুখ আলোকিত মানুষের মহৎ কর্মের ফসল আজকের এই স্বাধীন সাবভৌম বাংলাদেশ।

বাংলাদেশে আজ আলোকিত মানুষের বড় অভাব। বাংলাদেশ নামক রাষ্ট্রটি যে স্বপ্ন নিয়ে স্বাধীন হয়েছিল সেই স্বপ্ন আজ ধূলিসাৎ হওয়ার পথে। এর পেছনে কারণ কী? এর কারণ আমরা সেই মাপের মানুষ জন্ম দিতে পারিনি যারা ব্যক্তিস্বার্থের ঊর্ধ্বে উঠে বৃহত্তর স্বার্থে কাজ করতে পারে। আজ বাংলাদেশ দুর্নীতিতে জরাজীর্ণ একটি রাষ্ট্র যা আমাদের জন্য অত্যন্ত লজ্জাকর একটি বিষয়। বাংলাদেশ আজ আলোকিত মানুষ চায়, চায় জ্ঞানে-বিদ্যায় মানবতাবোধে উজ্জীবিত মানুষ। এর জন্য প্রয়োজন সমন্বিত উদ্যোগের।

শিক্ষাকে কেবল কারিগর তৈরির মন্ত্র করে রাখলে আলোকিত মানুষ কখনোই পাওয়া যাবে না। আমাদের শিক্ষাব্যবস্থাকে এমনভাবে সাজাতে হবে, যাতে কোমলমতি শিশুদের মধ্যে মানবতাবোধ জন্ম নেয়। তারা যেন ডাক্তার, ইঞ্জিনিয়ার হওয়ার আগে প্রকৃত মানুষ হয়ে গড়ে ওঠে। নবীনদের সামনে আদর্শ মানবের দৃষ্টান্ত তুলে ধরতে হবে, তাদের বোঝাতে হবে যে অর্থ-বিত্তই জীবনের সবকিছু নয়। সম্পদের চেয়ে বিদ্যা অনেক বড়, কারণ সম্পদ মানুষকে পাহারা দিতে হয়, পক্ষান্তরে, বিদ্যাই মানুষকে পাহারা দেয়।

আমাদের মধ্যে যারা এখনো আদর্শকে আকড়ে ধরে অন্যায়-অবিচারের বিরুদ্ধে সংগ্রাম করে যাচ্ছেন, তাঁদের যথাযোগ্য সম্মান প্রদর্শন করতে হবে। তাহলেই আগামী প্রজন্ম বুঝতে পারবে যে, ধনী হওয়ার চেয়ে মহৎ হওয়া বেশি গৌরবের। দুর্নীতিবাজ, সন্ত্রাসী, অসাধু লোকদের সমুচিত . সাজা দিয়ে এই দৃষ্টান্ত স্থাপন করতে হবে যে, অন্যায় করে কেউ পার পেতে পারবে না। কেবল তাহলেই সম্ভব আলোকিত মানুষ গড়ে তোলা। সবাইকে অসংখ্য ধন্যবাদ ।

Explanation:
সঠিক উত্তরটি হলো স্পষ্ট কাঠামো ও প্রাসঙ্গিক বিষয় তুলে ধরে বক্তৃতা দেওয়া, কারণ উদ্বোধনী বক্তব্য, মূল অংশ (শিক্ষা, চিন্তাশীলতা, নৈতিকতা ও সামাজিক দায়িত্ব) এবং সংক্ষিপ্ত আহ্বানসহ উপস্থাপনায় শ্রোতা সহজে বুঝে এবং অনুপ্রাণিত হয়। এই গতানুগতিক কাঠামোতে শিক্ষার গুরুত্ব, ভালো নাগরিক গঠন ও বাস্তব উদাহরণ যুক্ত করলে "আলোকিত মানুষ" ধারণাটি স্পষ্ট ও বিশ্বাসযোগ্যভাবে ফুটে ওঠে। প্রধান অতিথির ভঙ্গি সরল ও সম্মানজনক রাখলে এবং শেষের দিকে সক্রিয় অংশগ্রহণের আহ্বান দিলে বক্তৃতা কার্যকর ও প্রেরণাদায়ক হয়।

Sub-Questions:

================================================================================
Question #10 (ID: 346238)
--------------------------------------------------------------------------------
Type: CQ | Book: বাংলা ২য় পত্র | Years: 2015, 2013 | Boards: Chittagong Board, Dhaka Board | Tags: Chattogram Board, Dhaka Board
--------------------------------------------------------------------------------
Question:
‘নৈতিক অবক্ষয় : উন্নয়নের অন্তরায়' বিষয়ক ভাষণ

Options:


Correct Answer: 

Solution:
‘নৈতিক অবক্ষয় : উন্নয়নের অন্তরায়'

সম্মানিত সভাপতি ও উপস্থিত ভদ্রমহোদয়গণ,

আয়রে নবীন আয়রে আমার কাঁচা! আধমরাদের ঘা মেরে তুই বাঁচা।

কবি যুব সমাজকেই আহ্বান করেছেন দুর্গতদের পাশে এগিয়ে আসার জন্য। অথচ সেই যুবসমাজের নৈতিক অবক্ষয়কে আলোচ্য বিষয় হিসেবে নির্ধারণ করা হয়েছে যা দুঃখজনক। যুবশক্তি যেকোনো দেশের জাতির কাছে সবচেয়ে মূল্যবান সম্পদ। এ সম্পদের অপচয়ের মানে হলো দেশ জাতির ধ্বংসের পথে ধাবিত হওয়া যুবসমাজের অবক্ষয় বর্তমানে আমাদের সকল সুখ-শান্তি ও সুন্দর ভবিষ্যৎ অনিশ্চিত করে তুলেছে। পিছিয়ে দিচ্ছে উন্নয়নের চাকা। অথচ যুবসমাজকে সঠিক পথে পরিচালিত করতে পারলে, যুবসমাজকে সুসংগঠিত করতে পারলে তারাই জাতির চালিকাশক্তি হতে পারে। প্রশ্ন হলো, কেন আজ যুবসমাজের এমন অবক্ষয়। এর কারণ অনুসন্ধানের জন্য আমাদের গলদঘর্ম হতে হবে বলে আমি মনে করি না। একটু সচেতন হলেই সে কারণগুলো চিহ্নিত করা সম্ভব, যা যুবসমাজকে নৈতিক অবক্ষয়ের দিকে ঠেলে দিচ্ছে। যেমন-

১. যুবসমাজের জন্য রাষ্ট্র কোনো নির্দিষ্ট দিক নির্দেশনার রূপরেখা এখন পর্যন্ত দিতে পারেনি।

২. যুবসমাজকে সংগঠিত করার কোনো ব্যবস্থা নেওয়া হয়নি ৩. কর্মসংস্থান পর্যাপ্ত পরিমাণে না হওয়ায় যুবসমাজ হতাশাগ্রস্ত ও

প্রাণচাঞ্চল্যহীন ৪. যুবসমাজকে বিভিন্ন রাজনৈতিক দল অনৈতিক পথে ঠেলে দিচ্ছে ।

৫. যুবকদের সুন্দর ভবিষ্যৎ গড়ার কোনো পরিকল্পনা এখন পর্যন্ত নেওয়া সম্ভব হয়নি।

৬. যুবকদের মাঝে নৈতিক মূল্যবোধের বিকাশ ও চর্চার পরিবেশ সৃষ্টি হয়নি।

৭. বিজাতীয় সংস্কৃতি, কালো টাকার প্রভাব, দারিদ্র্য এসব থেকে যুবসমাজকে দূরে রাখার মতো ব্যবস্থা নেওয়া হচ্ছে না।

ভদ্রমহোদয়গণ, তরুণরা আজ বিভ্রান্ত, তাদের শিক্ষা তাদেরকে সঠিক জীবিকা নির্বাহের পথ দেখাচ্ছে না। তারা প্রত্যাশা অনুযায়ী জীবন চালাতে পারছে না। সমাজবিজ্ঞানীদের নতুন করে ভাবতে হবে। দিতে হবে সঠিক দিক নির্দেশনা। এসব ছাড়া আরও অনেক কারণ রয়েছে, সেগুলো সংশ্লিষ্ট মহলকে চিহ্নিত করতে হবে। এবং তা নিরসনে প্রয়োজনীয় পদক্ষেপ নিয়ে এগিয়ে আসতে হবে সংশ্লিষ্ট মহলকে। সরকারের একার পক্ষে এ কাজ সম্ভব নয়। এজন্য দরকার সামাজিক আন্দোলন। দরকার জাতীয় চেতনা। বেসরকারি সংস্থাগুলোকে এ কাজে এগিয়ে আসতে হবে। উপায় বের করতে হবে কী করে যুবসমাজের অবক্ষয় রোধ করা যায়। সবার সমন্বিত প্রচেষ্ঠা থাকলে এ সমস্যা থেকে উত্তরণ সম্ভব বলে আমার দৃঢ় বিশ্বাস। আসুন, সবাই একাত্ম হই, উচ্চারণ করি যুবসমাজের অবক্ষয় ঠেকানোর শপথমালা । আপনাদের সবাইকে ধন্যবাদ ।

Explanation:
নৈতিক অবক্ষয় উন্নয়নের অন্তরায় কারণ এটি সমাজে আস্থা ও নৈতিকতা কমিয়ে দেয়, যার ফলে দূর্ণীতি, অনিয়ম ও অব্যবস্থাপনা বেড়ে যায়। এসব সমস্যা সরকারি ও বেসরকারি প্রতিষ্ঠানগুলোর কার্যকারিতা হ্রাস করে, সম্পদ অপচয় ও বিনিয়োগের অনিচ্ছা সৃষ্টি করে। তাই নৈতিক মান বজায় রাখা না হলে অর্থনৈতিক ও সামাজিক উন্নয়নের ধারাবাহিকতা বাধাগ্রস্ত হয়।

Sub-Questions:

================================================================================
Question #11 (ID: 346237)
--------------------------------------------------------------------------------
Type: CQ | Book: বাংলা ২য় পত্র | Years: 2015, 2013, 2007 | Boards: Barisal Board | Tags: Barisal Board, Jessore Board, Jessore Board
--------------------------------------------------------------------------------
Question:
'বাংলা নববর্ষ বিষয়ক ভাষণ অথবা নববর্ষ অনুষ্ঠান উপলক্ষ্যে একটি ভাষণ

Options:


Correct Answer: 

Solution:
বাঙালির জীবনে নববর্ষ

সম্মানিত সভাপতি, উপস্থিত সুধীজন,

প্রভাত সূর্য এসেছ রুদ্র সার্জে দুঃখের পথে তোমার তূর্য বাজে

অরুণবহ্নি জ্বালাও চিত্ত মাঝে-

মৃত্যুর হোক লয়

পুরাতন বছরের জীর্ণ-ক্লান্ত রাত্রির অবসান ঘটিয়ে নরবছরের অরুণোদয়ের সূচনা ঘটল। আজ নতুনকে স্বাগত জানাবার দিন। সূর্য পরিক্রমণের একটি চক্র পূর্ণ করে পৃথিবী আবার নতুন করে যাত্রা শুরু করেছে। পৃথিবী চিরপুরাতন হয়েও আমাদের কাছে চিরনতুন। জরার অবসান ঘটিয়ে নবীনের আবির্ভাবকে সে যুগ যুগ ধরে স্বাগত জানিয়ে আসছে। মহাকালের এ নিত্য খেলায় একদিকে বিনাশ, অন্যদিকে সৃষ্টি; একদিকে অবসান অন্যদিকে আরম্ভ। মানুষের জীবন থেকে চিরতরে হারিয়ে গেল সুখ-দুঃখে গড়া একটি বছর। কিন্তু তার জন্য শোক নয়- যা এল, তা অনাগত সম্ভাবনায় সমুজ্জ্বল, তাকে আবাহন করার দিন আজ।

হে বৈশাখ, তাপস-নিশ্বাস বাতাসে পুরাতন বছরের সঞ্চিত আবর্জনার স্তূপকে উড়িয়ে দাও। অতীত যেন নতুনের অভিষেকে বিচ্ছেদের অশ্রুবাষ্প নিয়ে বাধা হয়ে না দাঁড়ায়। নিত্য চলার মধ্যে যে নবীনতা আছে, নববর্ষ তারই মন্ত্রে আমাদের দীক্ষিত করে তুলুক। নববর্ষকে আহ্বানের মধ্যে এ নিত্য চলার বাণীটিই আমাদের কণ্ঠে পুনর্বার উচ্চারিত হোক।

আবহমানের পথে পথে নতুনের অভিষেক রচনা করেই পৃথিবীর নিত্য- পরিক্রমা। মানুষ নতুনের প্রত্যাশী। অতীতের প্রজ্ঞা তাকে ভবিষ্যতের জীবন সংগ্রামে জয়ী হবার শক্তি দান করে। অতীতের জড়তাকে কাটিয়ে আমরা যেন নবীনতার আহ্বানে সাড়া দিতে পারি। নববর্ষের নতুন সূর্যালোককে সাক্ষী রেখে আমরা যেন আগামী দিনের সম্ভাবনাকে সার্থক করে তুলতে পারি।

অবশ্য বাংলা সনের উৎপত্তি নিয়ে ঐতিহাসিকদের মধ্যে মতভেদ থাকলেও ধরে নেওয়া হয় সম্রাট আকবরের সময় থেকে বাংলা সনের গণনা শুরু। বাংলা সন চালু হবার পর জমিদার ও নবাবরা নববর্ষে পুণ্যাহ' অনুষ্ঠানের আয়োজন করতেন। ব্যবসায়ীরা প্রচলন করেন হালখাতার। বৈশাখি মেলাসহ নানা রকম আয়োজনে মুখর হয়ে ওঠে সারাদেশ। নববর্ষ পরিণত হয় এক অসাম্প্রদায়িক উৎসবে। নববর্ষ বাঙালির প্রাণের উৎসব।

নববর্ষ সব মানুষের কাছে নবজীবনের দ্বারা উন্মোচিত করে দিক। নতুন বছর যেন মুষ্টিমেয় ধনীর ভোগবিলাসের সঙ্কীর্ণ উল্লাসে পালিত না হয়; দরিদ্র-লাঞ্চিত-পীড়িত মানুষের নিষ্ফল বিলাপে যেন পৃথিবী বিষণ্ণ হয়ে না ওঠে; যুদ্ধোন্মাদ বিশ্বের পাশবশক্তির তাণ্ডব যেন শান্তির শুভশক্তির কাছে পরাভূত হয়। আজ নববর্ষের এ শুভক্ষণে, আসুন, কবির কণ্ঠে কণ্ঠ মিলিয়ে আমরা বলি, 'যতক্ষণ দেহে আছে প্রাণ, প্রাণপণে পৃথিবীর সরাব জঞ্জাল, এ বিশ্বকে এ শিশুর বাসযোগ্য করে যাবো আমি- নবজাতকের কাছে এ আমার দৃঢ় অঙ্গীকার। ধন্যবাদ সবাইকে। শুভ নববর্ষ

Explanation:
বাংলা নববর্ষের ওপর ভাষণ শেখানো বা উপস্থাপন করা সঠিক কারণ এটি জাতীয় ঐতিহ্য, ইতিহাস ও একাত্মতার বার্তা সহজভাবে পরিবেশন করে এবং শ্রোতাদের উৎসবের অনুভূতি ও ভবিষ্যৎ আকাঙ্ক্ষা জাগৃত করে। ভাল ভাষণে একটি সংক্ষিপ্ত পরিচিতি, নববর্ষের ঐতিহাসিক ও সাংস্কৃতিক তাৎপর্য, শুভকামনা ও সমাজে এগিয়ে যাওয়ার বার্তা থাকা উচিত যাতে শ্রোতা অনায়াসে বিষয়টি বুঝতে পারে। এতে ভাষণের উদ্দেশ্য স্পষ্ট থাকে এবং শিক্ষার্থীরা তাদের ভাবনা ও শ্রদ্ধার অনুভূতি সংক্ষেপে প্রকাশ করতে শেখে।

Sub-Questions:

================================================================================
Question #12 (ID: 346236)
--------------------------------------------------------------------------------
Type: CQ | Book: বাংলা ২য় পত্র | Years: 2016, 2014, 2012 | Boards: Dhaka Board, Sylhet Board | Tags: Dhaka Board, Sylhet Board, Cumilla Board
--------------------------------------------------------------------------------
Question:
'নিরাপদ সড়ক চাই' শীর্ষক আলোচনা সভায় উপস্থাপনের জন্য একটি ভাষণ তৈরি করা।

Options:


Correct Answer: 

Solution:
‘নিরাপদ সড়ক চাই” শীর্ষক আলোচনা সভা-২০২৩

শ্রদ্ধেয় সভাপতি, মাননীয় প্রধান অতিথি, সম্মানিত বিশেষ অতিথি ও আমার সাথি আলোচকবৃন্দ- আস্সালামু আলাইকুম ।

সুধীমণ্ডলী,

‘নিরাপদ সড়ক চাই’- এটি সময়ের দাবি। এ দাবি অনেক দিনের। যখন থেকে আমরা সড়কপথের ওপর বেশি নির্ভরশীল হয়ে পড়েছি, যান্ত্ৰিক যানবাহনের ওপর ভরসা করছি, তখন থেকেই 'নিরাপদ সড়ক চাই'— এ দাবি অব্যাহত রয়েছে। কেননা সড়ক এখন মৃত্যুফাঁদ, যান্ত্রিক যান এখন তার ইন্ধন, আর যারা যানচালক তারা মৃত্যুদূত।

শ্রোতামণ্ডলী,

একসময় আমাদের দেশে ছোট-বড় নদী-নালা, খাল-বিল জালের মতো ছড়িয়ে ছিল। গ্রাম থেকে গ্রামে বা গ্রাম থেকে শহরে যেতে হলে নৌকাই ছিল একমাত্র মাধ্যম। ঝড় ছাড়া সেই সময় নৌকাডুবি হতো না। কিন্তু এখন খাল-বিল শুকিয়ে গেছে, নদী-নালার অবস্থাও শোচনীয়। যে কারণে যাতায়াতের সুবিধার জন্য তৈরি হয়েছে জালের মতো সড়কপথ ৷ সড়কপথে চলছে নানা রকম অসংখ্যা যানবাহন তার সঙ্গে তাল মিলিয়ে বেড়েছে দুর্ঘটনা। প্রতিদিন নিহত ও আহত হচ্ছে শত শত মানুষ। উপার্জনক্ষম মানুষকে হারিয়ে বহু পরিবার অসহায় ভিক্ষুকে পরিণত হচ্ছে। শিশু ও নারী মৃত্যুর কারণে পরিবারে নেমে আসছে হাহাকার। হতাশ ও দুর্বিষহ পরিবেশে পরিবার সক্ষমতা হারিয়ে ধ্বংসের দিকে যাচ্ছে। সড়কপথের চরম নিরাপত্তাহীনতার কারণেই আজ মানুষ সোচ্চার হয়েছে ‘নিরাপদ সড়ক চাই' আন্দোলনে।

বন্ধুগণ,

আমাদের দেশের অধিকাংশ সড়ক পর্যাপ্ত চওড়া নয়। সড়কে রয়েছে ভুতুড়ে বাঁক। আর এমন সড়কে প্রশিক্ষণবিহীন বা স্বল্প প্রশিক্ষিত চালকরা দ্রুত ও বেপরোয়া গাড়ি চালাচ্ছে। মুখোমুখি হচ্ছে যানবাহন, ঘটছে দুর্ঘটনা। মৃত্যু হচ্ছে মানুষের। মৃত্যু হচ্ছে চালক বা সহকারীরও। এমন অসহায় ও অকালমৃত্যু কারও কাম্য নয়। ট্রাফিক ব্যবস্থার অপ্রতুলতা এবং ট্রাফিকের অবহেলাও দুর্ঘটনার জন্য দায়ী। সংশ্লিষ্ট দফতর কখনো কখনো ব্যবস্থা নিচ্ছে, কিন্তু তা যথাযথ ও পর্যাপ্ত নয়। সাধারণ মানুষকে সচেতন করা হচ্ছে নানাভাবে। কিন্তু তারপরও ঘটছে ভয়াবহ দুর্ঘটনা।

কাজেই সড়ক দুর্ঘটনা রোধে প্রয়োজনীয় ব্যবস্থা না নিলে আর উপায় নেই। মৃত্যুর দৃশ্য দেখতে আর পড়তে পড়তে নিরাপত্তার অভাব বোধ করছি সবাই। এর জন্য সামাজিক সচেতনতা দরকার। আসুন, নগরে-বন্দরে, যথাযথ দফতরে, সরকারি মহলে সোচ্চার দাবি উত্থাপন করি— নিরাপদ

সড়ক চাই' । আপনাদের সবাইকে ধন্যবাদ ।

Explanation:
এই বিষয়ে উপস্থাপিত ভাষণটি সঠিক কারণ এটি সড়ক নিরাপত্তার গুরুত্ব স্পষ্টভাবে তুলে ধরে; দুর্ঘটনার কারণ, প্রতিরোধমূলক ব্যবস্থা ও ব্যক্তিগত ও সামাজিক দায়িত্বের ওপর জোর দেয়। ভাষণের মূল ধারণা হলো সচেতনতা বৃদ্ধি করে আইন অনুসরণ, নিরাপত্তা প্রযুক্তি ব্যবহার এবং অবকাঠামো উন্নয়নের মাধ্যমে জীবন রক্ষা করা—এটি শ্রোতাকে কার্যকর পদক্ষেপ নিতে উৎসাহিত করে। সংগঠিতভাবে ভূমিকা, সমস্যার বিশ্লেষণ এবং স্পষ্ট আহ্বান/সমাধান দেখালে ভাষণ প্রভাবশালী ও বাস্তবসম্মত হবে।

Sub-Questions:

================================================================================
Question #13 (ID: 346235)
--------------------------------------------------------------------------------
Type: CQ | Book: বাংলা ২য় পত্র | Years: 2017, 2017, 2015, 2015, 2014, 2014, 2014, 2011, 2009, 2009, 2006, 2006, 2004 | Boards: Rajshahi Board, Rajshahi Board, Dhaka Board, Dinajpur Board, Dinajpur Board, Barisal Board, Chittagong Board, Sylhet Board, Barisal Board | Tags: Rajshahi Board, Jessore Board, Rajshahi Board, Jessore Board, Cumilla Board, Jessore Board, Dhaka Board, Dinajpur Board, Dinajpur Board, Barisal Board, Chattogram Board, Sylhet Board, Barisal Board
--------------------------------------------------------------------------------
Question:
, আন্তর্জাতিক মাতৃভাষা দিবসের তাৎপর্য বর্ণনা করে একটি ভাষণ রচনা কর ?

Options:


Correct Answer: 

Solution:
আন্তর্জাতিক মাতৃভাষা দিবসের তাৎপর্য শীর্ষক আলোচনা সভা-২০২৩

মাননীয় সভাপতি, সম্মানিত প্রধান অতিথি ও উপস্থিত সুধীবৃন্দ, আসসালামু আলাইকুম ।

আন্তর্জাতিক মাতৃভাষা দিবস মানুষকে চেতনাবোধে সমৃদ্ধ করার দিন

সুধীমণ্ডলী,

ভাষা হলো মনের ভাব প্রকাশের প্রায়োগিক বাহন। মাতৃভাষা হলো কোন জাতির স্বদেশীয় ভাষা;, যার মাধ্যমে সংশ্লিষ্ট অধিবাসী স্বীয় ভাব আদানপ্রদান করে। শিশু জন্মের পর মায়ের কাছ থেকে যে ভাষা শেখে তাই হচ্ছে মাতৃভাষা। আমরা বাঙালি জাতি, আমাদের মাতৃভাষা বাংলা। ১৯৫২ সালের ২১ ফেব্রুয়ারিতে এ ভাষার জন্য ছাত্র-জনতা সংগ্রাম করেন এবং অনেকে এ ভাষার মর্যাদা রক্ষার্থে প্রাণ দান করেন। তদানীন্তন শাসকশ্রেণির অত্যাচারের স্টিম রোলারের আঘাতে নিষ্পেষিত হয়ে অকালে প্রাণ হারিয়েছিলেন সালাম, বরকত, রফিক, জব্বার, এবং নাম না জানা আরও অনেকে। ১৭ নভেম্বর ১৯৯৯ সালে জাতিসংঘ ঘোষণা করে অন্যান্য দিবসের মতো ২০০০ সাল থেকে বিশ্ব আন্তর্জাতিক মাতৃভাষা দিবস পালন করবে। ইউনেস্কো একুশে ফেব্রুয়ারিকে আন্তর্জাতিক মাতৃভাষা দিবস হিসেবে পালনের সিদ্ধান্ত নিয়ে শুধু মাতৃভাষার জন্য আমাদের সংগ্রাম ও আত্মদানকেই স্বীকৃতি দেয়নি, অমর একুশের শহিদদের আত্মদান থেকে উৎসাহিত স্বাধীনতা আন্দোলন ও স্বাধীনতা অর্জনকেও মর্যাদা দিয়েছে। পৃথিবীর সব দেশেই তা পালিত হচ্ছে। একুশে ফেব্রুয়ারি কেবল ঢাকার শহিদ মিনারে নয়; বরং পৃথিবীজুড়ে মর্যাদার সঙ্গে পালিত হচ্ছে। বিশ্ববাসী নতুন করে জানতে পারবে কীভাবে ভাষা শহিদেরা তাদের প্রাণের বিনিময়ে মাতৃভাষাকে রক্ষা করেছেন।

 সুধীবৃন্দ,

মা, মাটি, মাতৃভাষা পরম সম্পদ। মাতৃভাষার সুধারসে যার মন তৃপ্ত না হয় তার সেদেশে বাস করার কোনো অধিকার নেই। মধ্যযুগের কবি আব্দুল হাকিম বলেছেন—

“দেশী ভাষা বিদ্যা যার মনে ন জুয়ায় । নিজ দেশ তেয়াগী কেন বিদেশ না যায়?” এ ভাষায় রচিত হয় গল্প, কবিতা, উপন্যাস নাটকসহ নানা ধরনের সাহিত্য। এ ভাষায় রূপায়িত হয় মানবমনের নানা কথার ফুলঝুরি, এ মাতৃভাষার মর্যাদা রক্ষায় বাঙালি জাতি লিপ্ত হয়েছে সংগ্রামে, ঝরিয়েছে বুকের তাজা রক্ত। মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই

তাদের মাতৃভাষার ওপর কোনো আঘাত আসবে, তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য ।

সুধীবৃন্দ,

একুশে ফেব্রুয়ারি আন্তর্জাতিক মাতৃভাষা দিবসের মর্যাদা লাভ করায় সারাবিশ্বে বাঙালি এবং বাংলা ভাষা গৌরবের আসনে সমাসীন। এ দিবসের তাৎপর্য ও গুরুত্ব অপরিসীম। এর মর্যাদা রক্ষা করা আমাদের সবার কর্তব্য। সবাইকে ধন্যবাদ ।

Explanation:
সঠিক উত্তরটি তাই কারণ একটি ভালো ভাষণে আন্তর্জাতিক মাতৃভাষা দিবসের ইতিহাস (১৯৫২ সালের ভাষা আন্দোলন ও শহীদদের ত্যাগ) এবং মাতৃভাষার গুরুত্ব—ভাষিক অধিকার, সাংস্কৃতিক পরিচয় ও শিক্ষার ক্ষেত্রে এর ভূমিকা—সংক্ষেপে তুলে ধরাকে মিলিয়ে বলা হয়। এমন ভাষণ শ্রোতাদের বুঝিয়ে দেয় কেন ভাষার জন্য সংগ্রাম মানবিক ও সামাজিক অধিকারের প্রশ্ন এবং কেন মাতৃভাষা রক্ষা ও বহুভাষিকতা উৎসাহ দেওয়া গুরুত্বপূর্ণ।

Sub-Questions:

================================================================================
Question #14 (ID: 346234)
--------------------------------------------------------------------------------
Type: CQ | Book: বাংলা ২য় পত্র | Years: 2017, 2013 | Boards: Dhaka Board, Rajshahi Board | Tags: Dhaka Board, Rajshahi Board
--------------------------------------------------------------------------------
Question:
, 'জাতি গঠনে নারী সমাজের ভূমিকা সম্পর্কে একটি ভাষণ তৈরি করো ?

Options:


Correct Answer: 

Solution:
‘জাতিগঠনে নারীসমাজের ভূমিকা' শীর্ষক আলোচনা সভা- ২০২৩

 শ্রদ্ধেয় সভাপতি, প্রধান অতিথি, বিশেষ অতিথি, উপস্থিত সুধীমণ্ডলী আসসালামু আলাইকুম ।

দিগ্বিজয়ী নেপোলিয়ন বোনাপার্টের একটি বাণী দিয়ে আমার বক্তব্য শুরু করছি। নেপোলিয়ন বলেছিলেন, "The hand that rocks the cradle rules the world" অর্থাৎ, যে হাত দোলনা দোলায়, 'সেই হাতই বিশ্ব

শাসন করে

আমাদের বিদ্রোহী কবি কাজী নজরুল ইসলাম বলেছেন-

“বিশ্বের যা কিছু মহান সৃষ্টি চির কল্যাণকর অর্ধেক তার করিয়াছে নারী, অর্ধেক তার নর।”

আজকের এ আলোচনা সভা বাঙালি জাতির জাতীয় উন্নয়নের নিরিখে অত্যন্ত তাৎপর্যপূর্ণ। আজকের আলোচনার বিষয়বস্তু সম্পর্কে ইতোমধ্যে আপনারা অবহিত হয়েছেন। নারী-পুরুষ সমাজদেহের দুটি অবিচ্ছেদ্য অঙ্গ— জগৎ ও জীবনের পরিপূরক। দেশ ও জাতি গঠনে উভয়ের সমান ভূমিকা রয়েছে। পুরুষের পাশাপাশি নারীকে সমান তালে জাতি গঠনে ভূমিকা নিতে হবে । তাই নারীশিক্ষার গুরুত্ব অত্যন্ত তাৎপর্যপূর্ণ ।

বন্ধুগণ, আজ এখানে সমবেত সকলকে প্রথমেই একটি প্রশ্ন করি- শিক্ষাক্ষেত্রে কী কেবল পুরুষের একচ্ছত্র অধিকার, নাকি পুরুষশাসিত সমাজব্যবস্থার পক্ষপাতপূর্ণ এবং এবঞ্চনামূলক অলিখিত এক বিকৃত নির্দেশনামা? যদি উত্তর না হয় তাহলে প্রশ্ন থেকে যায় তবে কেন আমাদের দেশে নারীশিক্ষার হার পুরুষের তুলনায় এত নৈরাশ্যজনক? আমাদের বিশাল জনগোষ্ঠীর অর্ধেক নারী এবং এর বিরাট অংশ শিক্ষার আলোকবর্জিত। .আর মানুষ জাতির অর্ধেক নারী শিক্ষা গ্রহণ না করলে এবং জাতিগঠনে পুরুষের সঙ্গে সমভূমিকা না রাখলে জাতি সভ্যতার অগ্রযাত্রায় শামিল হতে পারবে না।

সুধীবৃন্দ,

আমাদের এ বৃহত্তম জনগোষ্ঠীর অর্ধাংশ নারীসমাজকে যথার্থ শিক্ষায় শিক্ষিত করে গড়ে তুলতে পারলে তারা যে আমাদের জাতীয় জীবনে মাতোঙ্গিনী হাজেরা, ব্যাপক ভূমিকা রাখতে পারবে তার প্রমাণ আমরা পেয়েছি যুগে যুগে। যেমন- বেগম রোকেয়া সাখাওয়াত, ইলামিত্র, প্রীতিলতা ওয়াদ্দেদার এঁরা আধুনিক শিক্ষায় শিক্ষিত হয়ে সমাজের মহান দায়িত্ব পালন করেছেন। বায়ান্নর ভাষা আন্দোলন, চুয়ান্নর যুক্তফ্রন্ট নির্বাচন, বাষট্টি-ছেষট্টি-ঊনসত্তরের গণআন্দোলন, একাত্তরের মুক্তিযুদ্ধে ও নব্বইয়ের গণবিস্ফোরণে নারীরা বিশেষ ভূমিকা রেখেছে। প্রিয় ভাই ও বোনেরা,

নেপোলিয়ন “বলেছিলেন, “আমাকে একটি শিক্ষিত মা দাও, আমি তোমাদেরকে একটি শিক্ষিত জাতি উপহার দেব।” কিন্তু আমাদের নারীসমাজ পরিপূর্ণ সুযোগ-সুবিধা থেকে এখনও বঞ্চিত। অনেক পিতা- মাতা কন্যাদের চেয়ে পুত্রদের শিক্ষার প্রতি অধিক সচেতন। কিন্তু নারী জাতির মধ্যে যে অসীম শক্তির সম্ভাবনা, বিস্ময়কর মেধা ও প্রতিভা প্রকাশের জন্য উন্মুক্ত হয়ে আছে তা আমরা উপলদ্ধি করি না। পর পর তিনবার নারী শাসন প্রতিষ্ঠার পরও বাংলাদেশের নারীদেরকে কর্মক্ষেত্রে পুরুষের সমান মর্যাদা এবং পারিশ্রমিক দেওয়া হচ্ছে না। শিক্ষিত নারী যে বিকাশশীল পরিবার, সমাজ ও রাষ্ট্রের অগ্রগতির সকল প্রেরণার উৎস ও প্রধান চালিকাশক্তি হতে পারে তা আমরা মনেই করি না। অথচ আজকের পৃথিবীর দিকে তাকালে দেখা যায় চিকিৎসক, প্রকৌশলী, বিচারক, প্রশাসক, আইনজীবী, পুলিশ কর্মকর্তা, প্রতিরক্ষা বাহিনী এমনকি 2 বৈমানিকের ঝুঁকিপূর্ণ পেশায় নারীরা নিজেদের নিয়োজিত করে তাদের যোগ্যতার স্বাক্ষর রাখতে শুরু করেছে। সমাজ প্রগতিতে এটা শুভ লক্ষণ । প্রিয় বন্ধুগণ, প্রগতিশীল গণতন্ত্রের সাফল্যের জন্য নারীর অংশগ্রহণ অত্যন্ত প্রয়োজন। সেখানে বাংলাদেশের জনসংখ্যার অর্ধাংশকে ঘরে বসিয়ে রেখে জাতির উন্নয়ন আশা করা মূঢ়তার শামিল। তাই সর্বাগ্রে চাই সে মূঢ়তা থেকে মুক্তি। চাই নারীর সর্বক্ষেত্রে বিচরণের পূর্ণ অধিকার। প্রয়োজনীয় পদক্ষেপ গ্রহণের মাধ্যমে নারীশিক্ষার প্রসার ঘটানো হোক এবং জাতি গঠনে সমান ভূমিকা রাখার সুযোগ দেওয়া হোক- এই আশাবাদ ব্যক্ত করে . শেষ করছি। সবাইকে ধন্যবাদ ।

Explanation:
ব্যাখ্যা: জাতি গঠনে নারী সমাজের ভূমিকা গুরুত্বপূর্ণ কারণ নারীরা পরিবারে মূল্যবোধ ও শিক্ষার মাধ্যমে ভবিষ্যৎ নাগরিক গঠন করেন এবং স্বাস্থ্য, অর্থনীতি ও সামাজিক ঐক্য রক্ষায় সরাসরি অবদান রাখেন। তাই ভাষণে নারী শিক্ষা, অর্থনৈতিক অংশগ্রহণ, রাজনৈতিক প্রতিনিধিত্ব ও ক্ষমতায়নের গুরুত্ব তুলে ধরলে দেশের সার্বিক উন্নয়নে তাদের ভূমিকা স্পষ্টভাবে প্রকাশ পায়।

Sub-Questions:

================================================================================
Question #15 (ID: 346232)
--------------------------------------------------------------------------------
Type: CQ | Book: বাংলা ২য় পত্র | Years: 2015, 2012, 2011 | Boards: Rajshahi Board, Dhaka Board | Tags: Cumilla Board, Rajshahi Board, Dhaka Board
--------------------------------------------------------------------------------
Question:
এইডস- মৃত্যুর অপর নাম: বাঁচতে হলে জানতে হবে' বিষয়ক ভাষণ

Options:


Correct Answer: 

Solution:
এইডস— মৃত্যুর অপর নাম: বাঁচতে হলে জানতে হবে' শীর্ষক আলোচনা

সভা-২০২৩

শ্রদ্ধেয় সভাপতি, মান্যবর প্রধান অতিথি ও সম্মানিত অতিথিবৃন্দ — সবাইকে শুভেচ্ছা। আজকের বিষয় এইডস মৃত্যুর অপর নাম: বাঁচতে হলে

জানতে হবে। এ বিষয়ে আমাকে রক্তব্যের সুযোগ প্রদানের জন্য ধন্যবাদ। একুশ শতকে জ্ঞান-বিজ্ঞানের চরম উৎকর্ষের মাঝেও বিশ্বব্যাপী এইডস জনস্বাস্থ্যের জন্য একটি মারাত্মক হুমকি। পৃথিবীর কোনো কোনো অঞ্চলে এটি বর্তমানে এক নম্বর ঘাতক ব্যাধি। বিশেষ করে আফ্রিকা, এশিয়া, পূর্ব ইউরোপ ও ক্যারিবীয় অঞ্চলে এ রোগের প্রকোপ দেখে বিশ্ব সম্প্রদায়, আজ আতঙ্কিত। বাংলাদেশও বিপদ সীমার বাইরে নয়। তাই আমাদের সকলকে এইডস সম্পর্কে, জানতে হবে এবং সবাইকে জানাতে হবে। কারণ সচেতনতাই পারে যেকোনো বিপদ থেকে আমাদের রক্ষা করতে। এইডস একপ্রকার ভাইরাসজনিত ব্যাধি। এ রোগ HIV নামক ভাইরাসের কারণে হয়ে থাকে। HIV ভাইরাস খুব দ্রুত পরিবর্তন ও পরিবর্ধনশীল বলে এর প্রতিষেধক তৈরি করা চিকিৎসাবিজ্ঞানের পক্ষে এখনো সম্ভব হয়নি

মরণব্যাধি এইডস-এর লক্ষণসমূহ হলো—

১. এইডস আক্রান্ত ব্যক্তির দেহের ওজন হ্রাস পাওয়া ।

২. মাঝে মাঝে ছোটখাটো জ্বর, মাথাব্যথা ও দৃষ্টিশক্তি হ্রাস পাওয়া । ৩. গলা, বগল ও কুচকির ব্যথাহীন গ্রন্থি ফুলে যাওয়া ।

৪.. শুকনো কাশি, নিশ্বাসে কষ্ট, গলাব্যথা বিশেষ করে খাওয়ার সময়ে। ৫. সীমাহীন দুর্বলতা, স্মৃতিশক্তিহীনতা। হজমশক্তি কমে যাওয়া ৷

উল্লিখিত উপসর্গগুলো দেখা দিলে HIV পরীক্ষার মাধ্যমে এইডস আক্রান্ত

হয়েছে কিনা নিশ্চিত হওয়া যায়।

বিভিন্নভাবে এইডস রোগের সংক্রমণ ঘটতে পারে। এইডস আক্রান্ত ব্যক্তির রক্ত, বীর্য বা জরায়ু রসের সঙ্গে যদি সুস্থ কোনো ব্যক্তির রক্ত, শরীর-রস বা মিউকাস আবরণের সংস্পর্শ ঘটে তবে এইচআইভি তথা এইডস রোগের বিস্তার ঘটে। উল্লিখিত সংস্পর্শ বিভিন্নভাবে ঘটতে পারে। যেমন- অনিরাপদ যৌন মিলন, এইডস আক্রান্ত ব্যক্তির রক্ত শরীরে ধারণ বা গ্রহণ আক্রান্ত ব্যক্তির ব্যবহৃত সিরিঞ্জ ব্যবহার, এমনকি সংক্রমিত মায়ের দুধ পানের মাধ্যমে শিশুর দেহে পর্যন্ত এ রোগ ছড়াতে পারে । বুকের

এইচআইভি ভাইরাস শরীরে প্রবেশ করার পর রক্ত পরীক্ষায় ধরা পড়তে ৩ থেকে ৬ মাস সময় নেয়। ক্ষেত্রবিশেষে রোগী রোগ-লক্ষণ প্রকাশ ব্যতীত বছর পর্যন্ত বাহক পর্যায়ে থেকে যেতে পারে। বাহকদের মধ্যে শতকরা ৫০ ভাগের ক্ষেত্রে ৮ বছর এবং ৫০ ভাগের ক্ষেত্রে ১৫ বছর পর এইডস রোগ বিকশিত হয়

বাংলাদেশে আন্তর্জাতিক উদরাময় গবেষণা কেন্দ্র এবং জাতীয় এইডস নিবারণ ও নিয়ন্ত্রণ কর্মসূচি পরিচালিত এক সমীক্ষায়, দেখা যায়- . বাংলাদেশে প্রতি ১০০ জন মাদকদ্রব্য গ্রহণকারীর মধ্যে অন্তত দুজন এইচআইভি নামক ভাইরাসের বাহক। এ ছাড়া প্রতি ১০০ জন যৌনকর্মীর মধ্যে অন্তত এক জনের এইচআইভি রয়েছে।

বাংলাদেশে নানা পন্থায় এ ভয়াবহ রোগটি বিস্তার লাভ করছে। দেশটির বিভিন্ন স্থলবন্দর দিয়ে বিভিন্ন পণ্য পরিবহণের জন্য যেসব ট্রাক ও লরি প্রতিদিন দেশের অভ্যন্তরে প্রবেশ করে সেসব যানবাহনের এইডস আক্রান্ত অনেক চালক-হেলপার নিরাপদ কনডম ব্যতীত যৌন কাজে লিপ্ত হচ্ছে। আবার প্রাচ্য ও পাশ্চাত্য থেকে অনেক প্রবাসী অজ্ঞাতসারে এ ভাইরাস বহন করে আনছে। ফলে বাংলাদেশে সহজেই রোগটি বিস্তার লাভ করছে। ঘাতক এইডসের রোধকল্পে উন্নত দেশসহ তৃতীয় বিশ্বের চিকিৎসা, বিজ্ঞানীগণ গবেষণা চালিয়ে যাচ্ছেন। এইডসের প্রতিষেধকও একদিন হয়তো আবিষ্কৃত হবে। তবে তার পূর্বে এ বিষয়ে কিছু পদক্ষেপ নিলে ঘাতক এইডসের ছোবল থেকে মানুষ তার অস্তিত্ব নিয়ে টিকে থাকতে পারবে, এতে সন্দেহ নেই । যেমন- .

১. অবাধ যৌনাচারের অপসংস্কৃতি বর্জন করা।

২. ধর্মীয় অনুশাসনের প্রতি অধিক গুরুত্ব আরোপ করা ৩. মাদকদ্রব্য সেবন থেকে বিরত থাকা ।

৪. রক্ত সংগ্রহের আগে রক্তদাতার রক্ত পরীক্ষা করা।

৫. গর্ভাবস্থায় মায়ের এইডস ছিল কি না তা পরীক্ষা করা। ৬. সুচ, সিরিঞ্জ জীবাণুমুক্ত করে ব্যবহার করা।

৭. প্রচার মাধ্যমগুলোকে এইডস প্রতিরোধ সংক্রান্ত তথ্য প্রচারে সক্রিয় করা।

এ বিষয়ে জনসচেতনতা বৃদ্ধি করতে পারলে মরণ ব্যাধি এইডসের ছোবল থেকে সহজেই রক্ষা পাওয়া যাবে। সবাইকে অসংখ্য ধন্যবাদ।

.

Explanation:
এই শিরোনামটি সঠিক কারণ এটি এইডসের ভয়াবহতার কথা জোর দিয়ে বলে যে রোগটি অচিকিৎসিত হলে প্রাণের জন্য বিপজ্জনক হতে পারে। বাঁচতে হলে জানতে হবে—কীভাবে সংক্রমণ হয়, কিভাবে নিরাপদ আচরণ এবং পরীক্ষা-নির্ণয় করা যায়, এবং সময়মতো চিকিৎসা (ART) নিলে জীবন রক্ষা সম্ভব। বক্তৃতায় এসব তথ্য ও কলঙ্ক দূর করার গুরুত্ব তুলে ধরলে শ্রোতারা সচেতন হয়ে সুরক্ষা নিশ্চিত করতে পারবে।

Sub-Questions:

================================================================================
Question #16 (ID: 346233)
--------------------------------------------------------------------------------
Type: CQ | Book: বাংলা ২য় পত্র | Years: 2019, 2016, 2014, 2013, 2012, 2011 | Boards: Chittagong Board, Sylhet Board, Dinajpur Board, Sylhet Board | Tags: Chattogram Board, Cumilla Board, Sylhet Board, Dinajpur Board, Sylhet Board, Cumilla Board
--------------------------------------------------------------------------------
Question:
মাদকের অপরনাম মৃত্যু' শীর্ষক আলোচনা অনুষ্ঠানের উপযোগী একটি ভাষণ তৈরি করো ?

Options:


Correct Answer: 

Solution:
“মাদকাসক্তির কারণ প্রতিকার' শীর্ষক আলোচনা সভা-২০২৩

শ্রদ্ধেয় সভাপতি, সম্মানিত প্রধান অতিথি, মাদকদ্রব্য নিয়ন্ত্রণ অধিদপ্তরের মহাপরিচালক মহোদয়, বিশেষ অতিথি ও উপস্থিত সুধীবৃন্দ আমার

অভিনন্দন গ্রহণ করুন। মাদকাসক্তির ভয়াবহতা সম্পর্কে ইতোমধ্যে আপনারা অবগত হয়েছেন। এই সর্বনাশা মরণ নেশার দানবীয় থাবায় পড়ে জাতি আজ দিশেহারা হয়ে পড়েছে। সুধীমণ্ডলী,

আমরা সবাই অবহিত যে বিশ্বব্যাপী মাদকাসক্তির বিরুদ্ধে বিপ্লব শুরু হয়েছে। বাংলাদেশের নাগরিক হিসেবে আমরাও সেই আন্দোলন-সংগ্রামে শামিল। মাদকের নেশা সর্বনাশা নেশা। পৃথিবীর অন্যান্য দেশের মতো এ নেশা বাংলাদেশের সমাজের রন্ধ্রে রন্ধ্রে আজ জাল বিস্তার করেছে। তরুণ সমাজ আজ এই মরণ নেশার ছোবলে পড়ে সর্বস্বহারা হচ্ছে এবং জীবন বিপন্ন করে তুলেছে। তারা নেশার টাকা জোগাতে নানান অসামাজিক কাজে লিপ্ত হচ্ছে। ছিনতাই, রাহাজানি, খুন, জখম, সন্ত্রাস এসব নিত্যনৈমিত্তিক ব্যাপার হয়ে দাঁড়িয়েছে। মানুষ বুদ্ধিবৃত্তির পূজারি, ঈশ্বরের শ্রেষ্ঠ আবিষ্কার। তাই আমরা পারি সব রকম অন্যায়-অবিচার, মন্দ ত্যাগ করে সুখে-শান্তিতে থাকার স্বপ্ন দেখতে। চাই পৃথিবীর মৃদু বাতাসে দাঁড়িয়ে নিশ্বাস নিতে, সবুজ বনবনানীর অপরূপ সৌন্দর্য উপভোগ করতে। কিন্তু শত হতাশা, ব্যর্থতা ও অশুভ ছায়া আমাদের এ আকাঙ্ক্ষাকে গলা টিপে হত্যা করে। বিশেষ করে আমাদের যুবসমাজ আজ হতাশা ও ব্যর্থতার বালুচরে ডুবে নীতিহীন ও বিবেকবর্জিত হয়ে মদ, গাঁজা, আফিম, পেথেড্রিন, চরস, হেরোইন, ফেনসিডিলের মতো মরণ নেশায় আসক্ত হয়ে পড়েছে। মাদকাসক্তির জন্য হতাশা, নিঃসঙ্গতা, দারিদ্র্য, বেকারত্ব কুসংসর্গও কম দায়ী নয় । সুধীবৃন্দ,

আমাদের দেশের প্রায় সর্বত্রই মাদকদ্রব্যের অবাধ ক্রয়-বিক্রয় ও ব্যবহার লক্ষ করা যায়। ফলে সব বয়সের, সব পেশার লোকদের মধ্যে এ সর্বনাশা নেশা বিস্তার লাভ করেই চলেছে। অনিবার্য ধ্বংস জেনেও নেশাগ্রস্তরা এ পথ পরিহার করতে পারছে না। আমাদের যুবসমাজের বড় একটি অংশ মাদকাসক্ত হওয়ার ফলে আমাদের জনশক্তি ক্রমশ দুর্বল ও নির্জীব হয়ে পড়েছে। চিন্তার রাজ্যে নেমে এসেছে স্থবিরতা। মানবিক মূল্যবোধ ও সামাজিকতা সম্পর্কের ক্রমাবনতি ঘটেছে। সমাজ তথা গোটা জাতি ধুঁকে ধুঁকে ধ্বংসের পথে এগিয়ে যাচ্ছে।

প্রিয় সুধী,

আপনাদের সবার প্রতি আমার বিনীত অনুরোধ, সমাজ থেকে এ দুষ্টচক্রকে চিহ্নিত করে তাদেরকে স্বাভাবিক জীবনে ফিরিয়ে আনার ব্যবস্থা করতে হবে। প্রতিটি মানুষকে সচেতন করে তুলতে হবে। সামাজিক ব্যাধি মাদকাসক্তির যথার্থ প্রতিকারের লক্ষ্যে সরকারের পাশাপাশি সর্বস্তরের জনগনকে এগিয়ে আসতে হবে। এর কুফল সম্পর্কে সচেতনতা বৃদ্ধি করে পারিবারিক প্রতিরোধ আরও জোরদার করতে হবে। ধর্মের অনুভূতি জাগ্রত করতে হবে, মাদকাসক্তদের পুনর্বাসনের ব্যবস্থা করতে হবে। তবেই সমাজে প্রতিষ্ঠা পাবে ন্যায়বিচার, মানবিক চেতনা, এই প্রত্যয়ে সবাইকে ধন্যবাদ জানিয়ে শেষ করছি, আল্লাহ হাফেজ ।

Explanation:
মান্যবর অতিথি ও সম্মানিত উপস্থিতি, ‘‘মাদকের অপরনাম — মৃত্যু’’ শীর্ষক এই আলোচনা অনুষ্ঠানে আপনাদের সকালের সাদর স্বাগত। মাদক কেবল ব্যক্তির শারীরিক ক্ষতি করে না, এটি পরিবার ও সমাজকে ধ্বংস করে এবং ভবিষ্যৎ আশার প্রদীপ নিভিয়ে দেয়; তাই সচেতনতা, শিক্ষা ও সমর্থনের মাধ্যমে এ থেকে রক্ষা পাওয়াই একমাত্র পথ। আমি আপনাদের প্রতি আহ্বান জানাই—মাদকের বিরুদ্ধে হাত মিলিয়ে কাজ করি এবং তরুণ প্রজন্মকে নিরাপদ ও সুস্থ রাখার প্রতিজ্ঞা গ্রহণ করি। এই সংক্ষিপ্ত ভাষণটি প্রাসঙ্গিক কারণ এটি মাদকের ক্ষতিকর প্রভাব স্পষ্ট করে এবং প্রতিরোধের গুরুত্ব ও কার্যকর পদক্ষেপগুলোর ওপর জোর দেয়।

Sub-Questions:

================================================================================
Question #17 (ID: 346217)
--------------------------------------------------------------------------------
Type: CQ | Book: বাংলা ২য় পত্র | Years: 2019 | Boards: Barisal Board | Tags: Barisal Board
--------------------------------------------------------------------------------
Question:
‘গণতন্ত্র ও মানবাধিকার' শীর্ষক আলোচনা অনুষ্ঠানের উপযোগী। একটি ভাষণ তৈরি করো।

Options:


Correct Answer: 

Solution:
‘গণতন্ত্র ও মানবাধিকার' শীর্ষক আলোচনা সভা-২০২৩

গণতন্ত্র মুক্তি দিবস উপলক্ষ্যে আয়োজিত আজকের এই বিশেষ জনগুরুত্বপূর্ণ আলোচনা সভার শ্রদ্ধেয় সভাপতি, মাননীয় প্রধান অতিথি, আমন্ত্রিত বিশেষ অতিথিবৃন্দ, মঞ্চে উপবিষ্ট আলোচকমণ্ডলী এবং উপস্থিত সুধীবৃন্দ সকলের প্রতি রইল আমার বিনম্র শ্রদ্ধা ও আন্তরিক শুভেচ্ছা।

সুধীমণ্ডলী,

মানুষের মৌলিক অধিকারগুলোর সামষ্টিক রূপ হলো মানবাধিকার। প্রতিটি মানুষেরই রয়েছে বেঁচে থাকার অধিকার, বস্ত্র এবং বাসস্থানের অধিকার শিক্ষা ও চিকিৎসা লাভের অধিকার, নিরাপত্তা ও মর্যাদা লাভের অধিকার, ন্যায়বিচার প্রাপ্তির অধিকার, নাগরিক সুবিধাপ্রাপ্তির অধিকার, প্রত্যক্ষ ও পরোক্ষভাবে রাষ্ট্র সমাজকে শাসন করার অধিকার প্রভৃতি। একটি গণতান্ত্রিক ও কল্যাণমুখী রাষ্ট্রই পারে নাগরিকের এসব অধিকারের নিশ্চয়তা দিতে। অপরদিকে মানবাধিকার প্রতিষ্ঠা ছাড়া প্রকৃত গণতন্ত্র প্রতিষ্ঠাও অসম্ভব। এককথায়, মানবাধিকার এবং গণতন্ত্র একটি অন্যটির পরিপূরক। একটি ছাড়া অপরটির অস্তিত্ব কল্পনা করা যায় না ৷

সুধীবৃন্দ,

গণতন্ত্র ও মানবাধিকার পরস্পর ঘনিষ্ঠ। রাষ্ট্রের অর্থনৈতিক, রাজনৈতিক ও মানবিক উন্নয়ন সহযোগী। গণতন্ত্র ও মানবাধিকার জনগণের সাথে সম্পৃক্ত। এ দুটির লক্ষ্য রাষ্ট্র নয়, মানুষ। মানুষের উন্নয়ন মানে রাষ্ট্রে উন্নয়ন। যখন নগর-রাষ্ট্রের উৎপত্তি হয়নি তখনো মানুষের এসব অধিকারের কথা নিয়ে চিন্তাভাবনা হয়েছে। 

গণতন্ত্রকামী সহযোদ্ধাবৃন্দ,

অধিকারসংক্রান্ত চিন্তাভাবনার সন্ধান পাওয়া গেছে সেই ি হাজার বছর আগে। ব্যাবিলনের রাজা হাম্বুরাবির নিয়মাবলিতে। এটি আইন মানুষের সম্পর্কিত পৃথিবীর প্রাচীন সংকশন। সপ্তম শতকে পাওয়া যায়। ে মুহাম্মদ (সা.) কর্তৃক প্রণীত মানবাধিকারের কার্যকর দলিল 'মদিনা সনদ'। পরে মানবাধিকারের ধারণা প্রতিফলিত হয়েছে দার্শনিক রুশো, ভলতেয়ার, জন লক, কার্ল মার্কস প্রমুখ মনীষীর রচনায় । ১৯২৫ খ্রিস্টাব্দে ইংল্যান্ডে তৈরি করা হয়েছিল মানবাধিকারের চার্টার 'ম্যাগনাকার্টা'। মানবাধিকারের দলিল হিসেবে ১৭৭৬ খ্রিষ্টাব্দে প্রণীত আমেরিকার স্বাধীনতার ঘোষণাপত্র প্রকাশিত হয়েছে। ১৭৮৯ খ্রিস্টাব্দে ফরাসি বিপ্লবের সনদ 'ডিক্লারেশন অব দ্যা রাইটস অব ম্যান অ্যান্ড সিটিজে মানবাধিকারের কথা পৃথিবীর মানুষকে স্মরণ করিয়ে দেয়। ১৯১৭ সালের রুশ বিপ্লবের ডিক্লারেশনও মানবাধিকার বাস্তবায়নের ক্ষেত্রে মাইলফলক হিসেবে কাজ করেছে। দেখা যাচ্ছে, পৃথিবীর মানুষ মানবাধিকারের দাবিতে কখনোই বসে ছিলেন না।

উপস্থিত গুণিজন

প্রায় আড়াই হাজার বছর আগে রাষ্ট্র পরিচালনায় জনগণের প্রত্যক্ষ অংশগ্রহণের ভিত্তিতে গ্রিক নগররাষ্ট্রগুলোতে গণতন্ত্রের উন্মেষ ঘটে। গণতন্ত্র আধুনিক বিশ্বে এক বহুল প্রচলিত প্রত্যয়। জনগণের অবাধ ভোটাধিকার প্রয়োগের মাধ্যমে সরকার গঠনের পদ্ধতিকেই গণতন্ত্র বলে। প্রেসিডেন্ট আব্রাহাম লিংকনের মতে ‘ডেমোক্র্যাসি ইজ দ্য গভর্নমেন্ট অব দ্য পিপল, বাই দ্য পিপল অ্যান্ড ফর দ্য পিপল। সাধারণত জনসাধারণের মতামতের ভিত্তিতে যে শাসনব্যবস্থা সেটিই গণতান্ত্রিক শাসনব্যবস্থা। তবে আজকের বিশ্বে অনেক দেশেই গণতন্ত্র কেবল ভোটাভুটিতেই সীমিত। সেটা জাল কিংবা সুষ্ঠু ভোট যাই হোক না কেন, যা কখনই কাম্য হতে পারে না। ইকোনমিস্ট ইন্টেলিজেন্স ইউনিটেস-এর সূত্র মতে, গণতন্ত্র সূচকে বাংলাদেশ ২০১৮ সালে ১৬৫টি দেশ ও দুটি অঞ্চলের মধ্যে ৮৮তম অবস্থানে রয়েছে।

পরিশেষে

গণতন্ত্র, সুশাসন ও মানবাধিকার প্রতিষ্ঠা এবং সমাজ ও রাষ্ট্রের বিভিন্ন ক্ষেত্রে দুর্নীতি প্রতিরোধে স্বাধীন দুর্নীতি দমন সংস্থাসহ সরকারি প্রতিষ্ঠানগুলোকে কার্যকর, স্বাধীন ও নিরপেক্ষ ভূমিকা পালনে যথাযথ ব্যবস্থা গ্রহণ করতে হবে। জাতীয় ও স্থানীয় পর্যায়ে দুর্নীতি প্রতিরোধে জনগণের সচেতনতা ও সক্রিয় অংশগ্রহণ খুবই জরুরি। সরকার ও রাজনৈতিক দলকে গণতন্ত্রের চর্চা এবং মানবাধিকার বাস্তবায়নে মুখ্য ভূমিকা পালন করতে হবে। পরিশেষে আমি বলতে চাই- সকল প্রকার ব্যর্থতা, গ্লানি দূর হয়ে সমাজের সর্বস্তরে প্রতিষ্ঠিত হোক গণতন্ত্র। সাম্প্রদায়িকতা ও সহিংসতা দূর হয়ে নিশ্চিত হোক মানবাধিকার

Explanation:
এটি সঠিক কারণ একটি ভাষণ সংক্ষিপ্তভাবে গণতন্ত্র ও মানবাধিকার-এর সংজ্ঞা, ইতিহাস ও গুরুত্ব উপস্থাপন করে শ্রোতাদের সচেতন করে এবং অংশগ্রহণের আহ্বান জানায়। ভাষণে প্রতিটি অংশে নাগরিকদের অধিকার‑দায়িত্ব, রাষ্ট্রের দায়িত্ব এবং বাস্তব চ্যালেঞ্জ (দুর্নীতি, অসাম্য, স্বাধীন বিচার) তুলে ধরে সমাধানের প্রচলিত উপায় ও ব্যক্তিগত দায়িত্বের ওপর জোর দিতে হয়; এভাবেই শ্রোতারা বিষয়টি বুঝে বাস্তবে অংশগ্রহণ করতে উৎসাহিত হয়।

Sub-Questions:

================================================================================
Question #18 (ID: 346231)
--------------------------------------------------------------------------------
Type: CQ | Book: বাংলা ২য় পত্র | Years: 2015, 2013, 2011 | Boards: Dhaka Board, Chittagong Board, Sylhet Board | Tags: Dhaka Board, Chattogram Board, Sylhet Board
--------------------------------------------------------------------------------
Question:
আলোকিত মানুষ চাই'- শীর্ষক আলোচনা সভায় উপস্থাপনের জন্য প্রধান অতিথির একটি ভাষণ রচনা করো।

Options:


Correct Answer: 

Solution:
মান্যবর সভাপতি ও সম্মানিত অতিথিবৃন্দ,

সবাইকে শুভেচ্ছা।

আলোকিত মানুষ গড়ার জন্য আপনাদের প্রয়াস আমাকে সত্যিই মুগ্ধ করেছে। আমি আপনাদের মাঝে আমার হৃদয়ের অনুভূতি প্রকাশের সুযোগ পেয়ে আজ নিজেকে সৌভাগ্যবান মনে করছি।

একটি রাষ্ট্র তখনই বড় হয়ে ওঠে, যখন এর মানুষেরা বড় হয়। ইতিহাস পর্যালোচনা করলে আমরা দেখতে পাই যে জাতি যখন মহামানবদের জন্ম দিয়েছে, সে জাতি তখনই উন্নীত হয়েছে সমৃদ্ধির চরম শিখরে। আলোকিত মানুষ তারাই যারা নিজেদের স্বার্থকে জলাঞ্জলি দিয়ে দেশ ও জাতির বৃহত্তর কল্যাণে নিজের জীবনকে উৎসর্গ করে। বাংলাদেশের ইতিহাসে আমরা এমন অনেক আলোকিত মানুষের দেখা পাই। শহিদ তিতুমীর, সূর্যসেন, এ কে ফজলুল হক, বঙ্গবন্ধু শেখ মুজিবুর রহমান প্রমুখ আলোকিত মানুষের মহৎ কর্মের ফসল আজকের এই স্বাধীন সাবভৌম বাংলাদেশ।

বাংলাদেশে আজ আলোকিত মানুষের বড় অভাব। বাংলাদেশ নামক রাষ্ট্রটি যে স্বপ্ন নিয়ে স্বাধীন হয়েছিল সেই স্বপ্ন আজ ধূলিসাৎ হওয়ার পথে। এর পেছনে কারণ কী? এর কারণ আমরা সেই মাপের মানুষ জন্ম দিতে পারিনি যারা ব্যক্তিস্বার্থের ঊর্ধ্বে উঠে বৃহত্তর স্বার্থে কাজ করতে পারে। আজ বাংলাদেশ দুর্নীতিতে জরাজীর্ণ একটি রাষ্ট্র যা আমাদের জন্য অত্যন্ত লজ্জাকর একটি বিষয়। বাংলাদেশ আজ আলোকিত মানুষ চায়, চায় জ্ঞানে-বিদ্যায় মানবতাবোধে উজ্জীবিত মানুষ। এর জন্য প্রয়োজন সমন্বিত উদ্যোগের।

শিক্ষাকে কেবল কারিগর তৈরির মন্ত্র করে রাখলে আলোকিত মানুষ কখনোই পাওয়া যাবে না। আমাদের শিক্ষাব্যবস্থাকে এমনভাবে সাজাতে হবে, যাতে কোমলমতি শিশুদের মধ্যে মানবতাবোধ জন্ম নেয়। তারা যেন ডাক্তার, ইঞ্জিনিয়ার হওয়ার আগে প্রকৃত মানুষ হয়ে গড়ে ওঠে। নবীনদের সামনে আদর্শ মানবের দৃষ্টান্ত তুলে ধরতে হবে, তাদের বোঝাতে হবে যে অর্থ-বিত্তই জীবনের সবকিছু নয়। সম্পদের চেয়ে বিদ্যা অনেক বড়, কারণ সম্পদ মানুষকে পাহারা দিতে হয়, পক্ষান্তরে, বিদ্যাই মানুষকে পাহারা দেয়।

আমাদের মধ্যে যারা এখনো আদর্শকে আকড়ে ধরে অন্যায়-অবিচারের বিরুদ্ধে সংগ্রাম করে যাচ্ছেন, তাঁদের যথাযোগ্য সম্মান প্রদর্শন করতে হবে। তাহলেই আগামী প্রজন্ম বুঝতে পারবে যে, ধনী হওয়ার চেয়ে মহৎ হওয়া বেশি গৌরবের। দুর্নীতিবাজ, সন্ত্রাসী, অসাধু লোকদের সমুচিত . সাজা দিয়ে এই দৃষ্টান্ত স্থাপন করতে হবে যে, অন্যায় করে কেউ পার পেতে পারবে না। কেবল তাহলেই সম্ভব আলোকিত মানুষ গড়ে তোলা। সবাইকে অসংখ্য ধন্যবাদ ।

Explanation:
সঠিক উত্তরটি তাই সঠিক কারণ প্রধান অতিথির ভাষণকে আলোকিত মানুষ চাই—এই ভাবধারাটিকে উদ্দীপিত করে এবং শ্রোতাদের শিক্ষা, নৈতিকতা ও সামাজিক দায়বোধের গুরুত্ব বোঝায়। ভাষণের মূল ধারণা হলো পরিচিতি ও অভিবাদন, বিষয়টির তাৎপর্য ব্যাখ্যা, বাস্তব উদাহরণ ও ইতিবাচক দৃষ্টান্ত উপস্থাপন করে মানুষের মানসিকতায় পরিবর্তন ঘটানো। সংক্ষিপ্ত, শ্রুতিমধুর ভাষা ও অনুপ্রেরণামূলক আহ্বান রেখে শেষ করলে শ্রোতাদের কার্যকর অনুপ্রেরণা পাওয়া যায়।

Sub-Questions:

================================================================================
Question #19 (ID: 346230)
--------------------------------------------------------------------------------
Type: CQ | Book: বাংলা ২য় পত্র | Years: 2015, 2013 | Boards: Chittagong Board, Dhaka Board | Tags: Chattogram Board, Dhaka Board
--------------------------------------------------------------------------------
Question:
‘নৈতিক অবক্ষয় : উন্নয়নের অন্তরায়' বিষয়ক ভাষণ

Options:


Correct Answer: 

Solution:
‘নৈতিক অবক্ষয় : উন্নয়নের অন্তরায়'

সম্মানিত সভাপতি ও উপস্থিত ভদ্রমহোদয়গণ,

আয়রে নবীন আয়রে আমার কাঁচা! আধমরাদের ঘা মেরে তুই বাঁচা।

কবি যুব সমাজকেই আহ্বান করেছেন দুর্গতদের পাশে এগিয়ে আসার জন্য। অথচ সেই যুবসমাজের নৈতিক অবক্ষয়কে আলোচ্য বিষয় হিসেবে নির্ধারণ করা হয়েছে যা দুঃখজনক। যুবশক্তি যেকোনো দেশের জাতির কাছে সবচেয়ে মূল্যবান সম্পদ। এ সম্পদের অপচয়ের মানে হলো দেশ জাতির ধ্বংসের পথে ধাবিত হওয়া যুবসমাজের অবক্ষয় বর্তমানে আমাদের সকল সুখ-শান্তি ও সুন্দর ভবিষ্যৎ অনিশ্চিত করে তুলেছে। পিছিয়ে দিচ্ছে উন্নয়নের চাকা। অথচ যুবসমাজকে সঠিক পথে পরিচালিত করতে পারলে, যুবসমাজকে সুসংগঠিত করতে পারলে তারাই জাতির চালিকাশক্তি হতে পারে। প্রশ্ন হলো, কেন আজ যুবসমাজের এমন অবক্ষয়। এর কারণ অনুসন্ধানের জন্য আমাদের গলদঘর্ম হতে হবে বলে আমি মনে করি না। একটু সচেতন হলেই সে কারণগুলো চিহ্নিত করা সম্ভব, যা যুবসমাজকে নৈতিক অবক্ষয়ের দিকে ঠেলে দিচ্ছে। যেমন-

১. যুবসমাজের জন্য রাষ্ট্র কোনো নির্দিষ্ট দিক নির্দেশনার রূপরেখা এখন পর্যন্ত দিতে পারেনি।

২. যুবসমাজকে সংগঠিত করার কোনো ব্যবস্থা নেওয়া হয়নি ৩. কর্মসংস্থান পর্যাপ্ত পরিমাণে না হওয়ায় যুবসমাজ হতাশাগ্রস্ত ও

প্রাণচাঞ্চল্যহীন ৪. যুবসমাজকে বিভিন্ন রাজনৈতিক দল অনৈতিক পথে ঠেলে দিচ্ছে ।

৫. যুবকদের সুন্দর ভবিষ্যৎ গড়ার কোনো পরিকল্পনা এখন পর্যন্ত নেওয়া সম্ভব হয়নি।

৬. যুবকদের মাঝে নৈতিক মূল্যবোধের বিকাশ ও চর্চার পরিবেশ সৃষ্টি হয়নি।

৭. বিজাতীয় সংস্কৃতি, কালো টাকার প্রভাব, দারিদ্র্য এসব থেকে যুবসমাজকে দূরে রাখার মতো ব্যবস্থা নেওয়া হচ্ছে না।

ভদ্রমহোদয়গণ, তরুণরা আজ বিভ্রান্ত, তাদের শিক্ষা তাদেরকে সঠিক জীবিকা নির্বাহের পথ দেখাচ্ছে না। তারা প্রত্যাশা অনুযায়ী জীবন চালাতে পারছে না। সমাজবিজ্ঞানীদের নতুন করে ভাবতে হবে। দিতে হবে সঠিক দিক নির্দেশনা। এসব ছাড়া আরও অনেক কারণ রয়েছে, সেগুলো সংশ্লিষ্ট মহলকে চিহ্নিত করতে হবে। এবং তা নিরসনে প্রয়োজনীয় পদক্ষেপ নিয়ে এগিয়ে আসতে হবে সংশ্লিষ্ট মহলকে। সরকারের একার পক্ষে এ কাজ সম্ভব নয়। এজন্য দরকার সামাজিক আন্দোলন। দরকার জাতীয় চেতনা। বেসরকারি সংস্থাগুলোকে এ কাজে এগিয়ে আসতে হবে। উপায় বের করতে হবে কী করে যুবসমাজের অবক্ষয় রোধ করা যায়। সবার সমন্বিত প্রচেষ্ঠা থাকলে এ সমস্যা থেকে উত্তরণ সম্ভব বলে আমার দৃঢ় বিশ্বাস। আসুন, সবাই একাত্ম হই, উচ্চারণ করি যুবসমাজের অবক্ষয় ঠেকানোর শপথমালা । আপনাদের সবাইকে ধন্যবাদ ।

Explanation:
ব্যাখ্যা: নৈতিক অবক্ষয় উন্নয়নের অন্তরায় কারণ এটি সামাজিক বিশ্বাস ও প্রতিষ্ঠান দুর্বল করে, দুর্নীতি ও অনিয়ম বাড়ায় এবং মানবসম্পদ ও সম্পদবণ্টনকে অকার্যকর করে তোলে। উন্নয়ন টেকশই ও সমতাবান হতে হলে নিয়ম-কানুন, স্বচ্ছতা এবং সম্মিলিত উদ্যোগের ওপর ভর করা লাগে, যা নৈতিক মান বজায় না থাকলে সম্ভব হয় না। তাই নৈতিকতা ও জবাবদিহিতা নিশ্চিত করাই স্থায়ী উন্নয়নের মূল ভিত্তি।

Sub-Questions:

================================================================================
Question #20 (ID: 346229)
--------------------------------------------------------------------------------
Type: CQ | Book: বাংলা ২য় পত্র | Years: 2015, 2013, 2007 | Boards: Barisal Board | Tags: Barisal Board, Jessore Board, Jessore Board
--------------------------------------------------------------------------------
Question:
'বাংলা নববর্ষ বিষয়ক ভাষণ অথবা নববর্ষ অনুষ্ঠান উপলক্ষ্যে একটি ভাষণ

Options:


Correct Answer: 

Solution:
বাঙালির জীবনে নববর্ষ

সম্মানিত সভাপতি, উপস্থিত সুধীজন,

প্রভাত সূর্য এসেছ রুদ্র সার্জে দুঃখের পথে তোমার তূর্য বাজে

অরুণবহ্নি জ্বালাও চিত্ত মাঝে-

মৃত্যুর হোক লয়

পুরাতন বছরের জীর্ণ-ক্লান্ত রাত্রির অবসান ঘটিয়ে নরবছরের অরুণোদয়ের সূচনা ঘটল। আজ নতুনকে স্বাগত জানাবার দিন। সূর্য পরিক্রমণের একটি চক্র পূর্ণ করে পৃথিবী আবার নতুন করে যাত্রা শুরু করেছে। পৃথিবী চিরপুরাতন হয়েও আমাদের কাছে চিরনতুন। জরার অবসান ঘটিয়ে নবীনের আবির্ভাবকে সে যুগ যুগ ধরে স্বাগত জানিয়ে আসছে। মহাকালের এ নিত্য খেলায় একদিকে বিনাশ, অন্যদিকে সৃষ্টি; একদিকে অবসান অন্যদিকে আরম্ভ। মানুষের জীবন থেকে চিরতরে হারিয়ে গেল সুখ-দুঃখে গড়া একটি বছর। কিন্তু তার জন্য শোক নয়- যা এল, তা অনাগত সম্ভাবনায় সমুজ্জ্বল, তাকে আবাহন করার দিন আজ।

হে বৈশাখ, তাপস-নিশ্বাস বাতাসে পুরাতন বছরের সঞ্চিত আবর্জনার স্তূপকে উড়িয়ে দাও। অতীত যেন নতুনের অভিষেকে বিচ্ছেদের অশ্রুবাষ্প নিয়ে বাধা হয়ে না দাঁড়ায়। নিত্য চলার মধ্যে যে নবীনতা আছে, নববর্ষ তারই মন্ত্রে আমাদের দীক্ষিত করে তুলুক। নববর্ষকে আহ্বানের মধ্যে এ নিত্য চলার বাণীটিই আমাদের কণ্ঠে পুনর্বার উচ্চারিত হোক।

আবহমানের পথে পথে নতুনের অভিষেক রচনা করেই পৃথিবীর নিত্য- পরিক্রমা। মানুষ নতুনের প্রত্যাশী। অতীতের প্রজ্ঞা তাকে ভবিষ্যতের জীবন সংগ্রামে জয়ী হবার শক্তি দান করে। অতীতের জড়তাকে কাটিয়ে আমরা যেন নবীনতার আহ্বানে সাড়া দিতে পারি। নববর্ষের নতুন সূর্যালোককে সাক্ষী রেখে আমরা যেন আগামী দিনের সম্ভাবনাকে সার্থক করে তুলতে পারি।

অবশ্য বাংলা সনের উৎপত্তি নিয়ে ঐতিহাসিকদের মধ্যে মতভেদ থাকলেও ধরে নেওয়া হয় সম্রাট আকবরের সময় থেকে বাংলা সনের গণনা শুরু। বাংলা সন চালু হবার পর জমিদার ও নবাবরা নববর্ষে পুণ্যাহ' অনুষ্ঠানের আয়োজন করতেন। ব্যবসায়ীরা প্রচলন করেন হালখাতার। বৈশাখি মেলাসহ নানা রকম আয়োজনে মুখর হয়ে ওঠে সারাদেশ। নববর্ষ পরিণত হয় এক অসাম্প্রদায়িক উৎসবে। নববর্ষ বাঙালির প্রাণের উৎসব।

নববর্ষ সব মানুষের কাছে নবজীবনের দ্বারা উন্মোচিত করে দিক। নতুন বছর যেন মুষ্টিমেয় ধনীর ভোগবিলাসের সঙ্কীর্ণ উল্লাসে পালিত না হয়; দরিদ্র-লাঞ্চিত-পীড়িত মানুষের নিষ্ফল বিলাপে যেন পৃথিবী বিষণ্ণ হয়ে না ওঠে; যুদ্ধোন্মাদ বিশ্বের পাশবশক্তির তাণ্ডব যেন শান্তির শুভশক্তির কাছে পরাভূত হয়। আজ নববর্ষের এ শুভক্ষণে, আসুন, কবির কণ্ঠে কণ্ঠ মিলিয়ে আমরা বলি, 'যতক্ষণ দেহে আছে প্রাণ, প্রাণপণে পৃথিবীর সরাব জঞ্জাল, এ বিশ্বকে এ শিশুর বাসযোগ্য করে যাবো আমি- নবজাতকের কাছে এ আমার দৃঢ় অঙ্গীকার। ধন্যবাদ সবাইকে। শুভ নববর্ষ

Explanation:
বাংলা নববর্ষ উপলক্ষে ভাষণই উপযুক্ত কারণ এটি উৎসবের ইতিহাস, সংস্কৃতি ও আনন্দকে সংক্ষেপে উপস্থাপন করে শ্রোতাদের সাথে সংযোগ স্থাপন করে। একটি ভালো ভাষণে সংক্ষিপ্ত পরিচিতি, নববর্ষের গুরুত্ব ও রীতিনীতি সম্পর্কে তথ্য এবং শুভকামনা বা অনুষ্ঠান সংক্রান্ত নির্দেশনা স্পষ্টভাবে থাকা উচিত। ভাষাটি সহজ ও হৃদ্য হলে শ্রোতা অনায়াসে বুঝে এবং অনুষ্ঠানের উদ্দেশ্য সফলভাবে প্রকাশ পায়।

Sub-Questions:

================================================================================
Question #21 (ID: 346228)
--------------------------------------------------------------------------------
Type: CQ | Book: বাংলা ২য় পত্র | Years: 2016 | Boards: Barisal Board | Tags: Barisal Board
--------------------------------------------------------------------------------
Question:
, তোমার কলেজে ‘১৫ই আগস্ট : জাতীয় শোক দিবস' উপলক্ষে প্রধান অতিথির একটি মঞ্চভাষণ তৈরি কর ।

Options:


Correct Answer: 

Solution:
শ্রদ্ধেয় সভাপতি, বিশেষ অতিথি ও উপস্থিত সুধীবৃন্দ, সর্বকালের শ্রেষ্ঠ বাঙালি, জাতির জনক বঙ্গবন্ধু শেখ মুজিবুর রহমানসহ সকল শহিদদের আত্মার প্রতি গভীর শ্রদ্ধা নিবেদন করে আমার বক্তব্য শুরু করছি। শুরুতেই আমি আজকের এই অনুষ্ঠানের আয়োজকদের আন্তরিক অভিনন্দন জানাই এই মহতী অনুষ্ঠানে আমাকে প্রদান অতিথির সম্মান প্রদানের জন্য। আজ পনেরোই আগস্ট, জাতীয় শোক দিবস। ইতিহাসে এ দিনটি আমাদের সবচেয়ে বড় সম্পদ হারিয়ে অশ্রু বিসর্জনের দিন। শোককে শক্তিতে রূপান্তরিত করার দিন। আমরা জানি ১৯৭৫ = সালের এই দিনে বাঙালি জাতির জনক, বাঙালির প্রাণপ্রিয় নেতা সর্বকালের সর্বশ্রেষ্ঠ বাঙালি বঙ্গবন্ধু শেখ মুজিবুর রহমান বিপথগামী একদল সেনাসদস্যের হাতে সপরিবারে শাহাদাতবরণ করেন। বাঙালি জাতি নির্মম এ হত্যাকাণ্ডে আজও অশ্রুবিসর্জন করছে, গভীর বেদনায় অন্তরের সীমাহীন শ্রদ্ধা নিবেদন করছে। আজ ভোরে শোক র‍্যালিতে শুনেছি সেই বিষাদের সুর— “যদি রাত পোহালে শোনা যেত বঙ্গবন্ধু মরে নাই/ যদি রাজপথে আবার মিছিল হতো/ বঙ্গবন্ধুর মুক্তি চাই, মুক্তি চাই, মুক্তি চাই- তবে বিশ্ব পেত এক মহান নেতা/ আমার পেতাম ফিরে জাতির পিতা।”

সুধীবৃন্দ, বাঙালি জাতির পিতা বঙ্গবন্ধু শেখ মুজিবুর রহমান তাঁর 'জীবন উৎসর্গ করে গেছেন বাঙালি জাতির মুক্তির জন্য, তাদের অধিকারের জন্য, স্বাধীনতার জন্য । তিনি ছাত্রজীবন থেকে রাজনীতির সঙ্গে যুক্ত হয়েছিলেন। ১৯৩৯ সালে শেরে বাংলা একে ফজলুল হক এবং হোসেন শহীদ সোহরাওয়ার্দীর সঙ্গে সাক্ষাতের পর ১৯৪০ সালে নিখিল ভারত মুসলিম ছাত্র ফেডারেশনে যোগদান থেকে শুরু করে বঙ্গীয় মুসলিম লীগ, নিখিল বঙ্গ মুসলিম ছাত্রলীগ প্রভৃতির সঙ্গে যুক্ত থেকে ১৯৪৮ সালের ৪ জানুয়ারি পূর্ব পাকিস্তান মুসলিম ছাত্রলীগ প্রতিষ্ঠার মাধ্যমে তিনি এ দেশের অন্যতম প্রধান ছাত্রনেতায় পরিণত হন। ১৯৪৮ সালের ২৩ ফেব্রুয়ারি পাকিস্তানের প্রধানমন্ত্রী খাজা নাজিমউদ্দীন গণপরিষদের অধিবেশনে উর্দুই পাকিস্তানের একমাত্র রাষ্ট্রভাষা বক্তব্য দিলে, তিনি এর তীব্র প্রতিবাদ করেন। তাঁর নেতৃত্বেই সর্বদলীয় রাষ্ট্রভাষা সংগ্রাম পরিষদ গঠনের সিদ্ধান্ত হয়। ১৯৫২ সালের ভাষা আন্দোলন থেকে শুরু করে ১৯৫৪, ১৯৫৬, ১৯৬২, ১৯৬৬, ১৯৬৯, ১৯৭০, ১৯৭১ বাঙালি জাতির প্রতিটি আন্দোলনেই তাঁর ছিল অগ্রণী ভূমিকা। ১৯৭১ সালের ৭ মার্চে তিনি যে ঐতিহাসিক ভাষণ দিয়েছিলেন তার মূলমন্ত্র ছিল— “এবারের সংগ্রাম স্বাধীনতার সংগ্রাম, এবারের সংগ্রাম আমাদের যুক্তির সংগ্রাম।” সেই ভাষণে অনুপ্রাণিত হয়ে এদেশের মানুষ শত্রুর বিরুদ্ধে ঐক্যবদ্ধ আন্দোলন গড়ে তুলেছিল। দেশের স্বাধীনতার জন্য মহান মুক্তিযুদ্ধে ঝাঁপিয়ে পড়েছিল। আত্মত্যাগের মাধ্যমে অর্জন করেছিল প্রিয় স্বাধীনতা, বাংলার আকাশে লাল-সবুজের পতাকা উড়িয়ে বাঙালি তাদের প্রিয় নেতা বঙ্গবন্ধুকে পাকিস্তানের কারাগার থেকে মুক্ত করে ১০ জানুয়ারি ১৯৭২ সালে স্বদেশে ফিরিয়ে এনেছিল। বঙ্গবন্ধু শেখ মুজিবুর রহমান স্বদেশের মাটিতে পা রেখে আবেগ আপ্লুত কণ্ঠে বিশ্বকবি রবীন্দ্রনাথের বাণী মিথ্যা প্রমাণিত হয়েছে বলে দাবি করে বলেছিলেন-

. বিশ্ব কবি আপনি এসে দেখে যান

আমার বাঙালি আজ মানুষ হয়েছে... বাঙালির মুক্তি, স্বাধীনতা, সাফল্য ছিল তাঁর গর্ব ও গৌরবের বিষয়। তিনি বাঙালিকে তাঁর প্রানের চেয়েও প্রিয় মনে করতেন। স্বাধীন বাংলাদেশের শাসনভার গ্রহণ করে, হানাদারদের নির্মম ধ্বংসলীলায় বিধ্বস্ত দেশকে সোনার বাংলা হিসেবে গড়ে তোলার কাজে আত্মনিয়োগ করলেন। সোনালী, রূপালী, অগ্রণী, জনতা, কৃষি প্রভৃতি ব্যাংক প্রতিষ্ঠা করলেন। বিভিন্ন বাহিনী পুনর্গঠন করলেন। বিভিন্ন দেশের রাষ্ট্রনায়কদের সঙ্গে দেখা করে কূটনৈতিক সম্পর্কের উন্নয়ন ঘটালেন। জাতিসংঘে তাঁর প্রিয় বাংলা ভাষায় প্রথম ভাষণ দান করে বাংলা ভাষার মর্যাদা বৃদ্ধিতে বিশেষ অবদান রাখলেন। নতুন নতুন শিক্ষা প্রতিষ্ঠান গড়ে তুলে, নতুন শিক্ষা কমিশন গঠন করে শিক্ষাক্ষেত্রে যুগান্তকারী পরিবর্তন সূচনা করলেন । ইসলাম ধর্ম ও ধর্মীয় শিক্ষা বিকাশে ইসলামী ফাউন্ডেশন প্রতিষ্ঠা করলেন। এভাবে একের পর এক উন্নয়ন কর্মকাণ্ড ও পরিকল্পনা নিয়ে যুদ্ধবিধ্বস্ত দেশটিকে যখন সোনার বাংলা হিসেবে গড়ে তোলার পরিকল্পনা নিয়ে এগিয়ে যাচ্ছিলেন বঙ্গবন্ধু শেখ মুজিবুর রহমান, তখনই বাদ সাধল একদল বিপথগামী সেনাসদস্য। তারা রাতের অন্ধকারে বঙ্গবন্ধু শেখ মুজিবুর রহমানকে সপরিবারে অত্যন্ত নৃশংসভাবে হত্যা করল। পরবর্তীতে তাঁর আত্মস্বীকৃত খুনিরা বিভিন্ন মহলের পৃষ্ঠপোষকতায় স্বদেশ-বিদেশ প্রতিষ্ঠা লাভ করল। বাঙালি তাদের প্রিয় নেতাকে হারিয়ে স্বাধীনতার সুখ থেকে, অর্থনৈতিক মুক্তি থেকে বঞ্চিত হলো। পরবর্তী শাসকরা ১৫ আগস্টের হত্যার সঙ্গে জড়িতদের বিচার না করার জন্য আইন পাস করে বাঙালি জাতির ওপর এক কলঙ্ক লেপন করেছিল। সেদিন দেশের বাইরে থাকায় ঘাতক চক্রের হাত থেকে বেঁচে গিয়েছিলেন জাতির জনকের দুই কন্যা শেখ হাসিনা এবং শেখ রেহানা। বঙ্গবন্ধু শেখ মুজিবুর রহমানের আত্মস্বীকৃত যেসব খুনি দীর্ঘদিন বিচারের আওতাবহির্ভূত ছিল, দীর্ঘ একুশ বছর পর ১৯৯৬ সালে বাংলাদেশ আওয়ামী লীগ সরকার গঠন করে তাঁর সুযোগ্য কন্যা শেখ হাসিনার নেতৃত্বে তাদের বিচারের আওতায় আনা হয়েছে। ২০১০ সালের ২৭ জানুয়ারি আদালতের চূড়ান্ত রায় কার্যকর করে খুনিদের ফাঁসির মধ্য দিয়ে জাতিকে সেই কলঙ্কের হাত থেকে মুক্তি দেওয়া হয়েছে।

সুধীবৃন্দ, বঙ্গবন্ধু শেখ মুজিবুর রহমান আজ নেই। নেই বলতে তাঁর দেহ নেই । তাঁর কর্ম আছে, তাঁর আদর্শ আছে, তাঁর সংগ্রামী চেতনা আছে, তাঁর স্বপ্নের সোনার বাংলা আছে। আমরা তো সবসময়ই তরুণদের কণ্ঠে ধ্বনিত হতে শুনি— ‘এক মুজিব লোকান্তরে, লক্ষ মুজিব ঘরে ঘরে।' আজ তাই আমরা গর্বিত যে, নতুন প্রজন্ম জাতির জনকের স্বপ্নের সোনার বাংলা গড়ে তুলতে বদ্ধপরিকর। তাই আমরা শোকাহত হৃদয়ে তাঁকে স্মরণ করছি জাতীয় শোক দিবসে। তিনি বাঙালির অস্তিত্বে মিশে আছেন- মিশে থাকবেন চিরদিন। যতদিন বাঙালি জাতির অস্তিত্ব থাকবে ততদিন জাতির জনক বঙ্গবন্ধু শেখ মুজিবুর রহমান বাঙালির হৃদয়ে অমর হয়ে থাকবেন অপরিসীম শ্রদ্ধায়, অকৃত্রিম অনুরাগে, গভীর ভালোবাসায়।

সুধীবৃন্দ, বঙ্গবন্ধু শেখ মুজিবুর রহমানের একক নেতৃত্বে স্বাধীন সার্বভৌম . বাংলাদেশ আজ বিশ্বের মানচিত্রে মর্যাদার সঙ্গে স্থান পেয়েছে। বাঙালি জাতি আজ বীরের জাতি হিসেবে বিশ্বমানবের শ্রদ্ধার পাত্র। জাতীয় শোক দিবস পালনের মাধ্যমে তাঁকে আমরা বিশেষ দিনে বিশেষ মর্যাদার সঙ্গে স্মরণ করি, অকৃত্রিম শ্রদ্ধা নিবেদন করি। তিনি সর্বক্ষণের জন্য আমাদের কাছে স্মরণযোগ্য, শ্রদ্ধার যোগ্য। তাঁর স্বপ্নের সোনার বাংলা গড়ে তুলতে পারলেই তাঁর আত্মা শান্তি পাবে। তাই আসুন অশিক্ষা, দারিদ্র্য, কুসংস্কার, ধর্মবিদ্বেষ দূর করে মুক্তিযুদ্ধের চেতনা নিয়ে বঙ্গবন্ধু শেখ মুজিবুর রহমানের স্বপ্নের সোনার বাংলা গড়ে তুলি। আর এটাই হোক আমাদের আজকের শপথ। সবাইকে ধন্যবাদ জানিয়ে এখানেই আমার বক্তব্য শেষ করছি।

Explanation:
এই মঞ্চভাষণটি সঠিক কারণ এতে ১৫ আগস্টের শহীদদের শ্রদ্ধা, বঙ্গবন্ধুর ইতিহাস ও আদর্শের স্মরণ এবং জাতির একতা ও গণতান্ত্রিক মূল্যবোধ বজায় রাখার আহ্বান সন্নিবেশ করা হয়েছে, যা জাতীয় শোক দিবসের মূল উদ্দেশ্যকে প্রতিফলিত করে। ধারণাগতভাবে একটি উপযুক্ত ভাষণে শ্রদ্ধাশীল সুর, সংক্ষিপ্ত ঐতিহাসিক তথ্য, ব্যক্তিগত এবং জাতীয় অনুভূতির সংমিশ্রণ এবং ভবিষ্যৎ প্রতিজ্ঞার আহ্বান থাকা উচিত—এগুলো শ্রোতাদের মন কাড়ে এবং উদ্দেশ্য স্পষ্ট করে। কাঠামো অনুযায়ী সংক্ষিপ্ত অভিনন্দন-উদ্বোধন, ইতিহাস ও শ্রদ্ধা-বক্তব্য, এবং সমাপ্তিতে প্রেরণাদায়ক সংক্ষিপ্ত প্রতিশ্রুতি রাখলে ভাষণটি যথাযথ ও কার্যকর হয়।

Sub-Questions:

================================================================================
Question #22 (ID: 346227)
--------------------------------------------------------------------------------
Type: CQ | Book: বাংলা ২য় পত্র | Years: 2016, 2014, 2012 | Boards: Dhaka Board, Sylhet Board | Tags: Dhaka Board, Sylhet Board, Cumilla Board
--------------------------------------------------------------------------------
Question:
'নিরাপদ সড়ক চাই' শীর্ষক আলোচনা সভায় উপস্থাপনের জন্য একটি ভাষণ তৈরি করা।

Options:


Correct Answer: 

Solution:
‘নিরাপদ সড়ক চাই” শীর্ষক আলোচনা সভা-২০২৩

শ্রদ্ধেয় সভাপতি, মাননীয় প্রধান অতিথি, সম্মানিত বিশেষ অতিথি ও আমার সাথি আলোচকবৃন্দ- আস্সালামু আলাইকুম ।

সুধীমণ্ডলী,

‘নিরাপদ সড়ক চাই’- এটি সময়ের দাবি। এ দাবি অনেক দিনের। যখন থেকে আমরা সড়কপথের ওপর বেশি নির্ভরশীল হয়ে পড়েছি, যান্ত্ৰিক যানবাহনের ওপর ভরসা করছি, তখন থেকেই 'নিরাপদ সড়ক চাই'— এ দাবি অব্যাহত রয়েছে। কেননা সড়ক এখন মৃত্যুফাঁদ, যান্ত্রিক যান এখন তার ইন্ধন, আর যারা যানচালক তারা মৃত্যুদূত।

শ্রোতামণ্ডলী,

একসময় আমাদের দেশে ছোট-বড় নদী-নালা, খাল-বিল জালের মতো ছড়িয়ে ছিল। গ্রাম থেকে গ্রামে বা গ্রাম থেকে শহরে যেতে হলে নৌকাই ছিল একমাত্র মাধ্যম। ঝড় ছাড়া সেই সময় নৌকাডুবি হতো না। কিন্তু এখন খাল-বিল শুকিয়ে গেছে, নদী-নালার অবস্থাও শোচনীয়। যে কারণে যাতায়াতের সুবিধার জন্য তৈরি হয়েছে জালের মতো সড়কপথ ৷ সড়কপথে চলছে নানা রকম অসংখ্যা যানবাহন তার সঙ্গে তাল মিলিয়ে বেড়েছে দুর্ঘটনা। প্রতিদিন নিহত ও আহত হচ্ছে শত শত মানুষ। উপার্জনক্ষম মানুষকে হারিয়ে বহু পরিবার অসহায় ভিক্ষুকে পরিণত হচ্ছে। শিশু ও নারী মৃত্যুর কারণে পরিবারে নেমে আসছে হাহাকার। হতাশ ও দুর্বিষহ পরিবেশে পরিবার সক্ষমতা হারিয়ে ধ্বংসের দিকে যাচ্ছে। সড়কপথের চরম নিরাপত্তাহীনতার কারণেই আজ মানুষ সোচ্চার হয়েছে ‘নিরাপদ সড়ক চাই' আন্দোলনে।

বন্ধুগণ,

আমাদের দেশের অধিকাংশ সড়ক পর্যাপ্ত চওড়া নয়। সড়কে রয়েছে ভুতুড়ে বাঁক। আর এমন সড়কে প্রশিক্ষণবিহীন বা স্বল্প প্রশিক্ষিত চালকরা দ্রুত ও বেপরোয়া গাড়ি চালাচ্ছে। মুখোমুখি হচ্ছে যানবাহন, ঘটছে দুর্ঘটনা। মৃত্যু হচ্ছে মানুষের। মৃত্যু হচ্ছে চালক বা সহকারীরও। এমন অসহায় ও অকালমৃত্যু কারও কাম্য নয়। ট্রাফিক ব্যবস্থার অপ্রতুলতা এবং ট্রাফিকের অবহেলাও দুর্ঘটনার জন্য দায়ী। সংশ্লিষ্ট দফতর কখনো কখনো ব্যবস্থা নিচ্ছে, কিন্তু তা যথাযথ ও পর্যাপ্ত নয়। সাধারণ মানুষকে সচেতন করা হচ্ছে নানাভাবে। কিন্তু তারপরও ঘটছে ভয়াবহ দুর্ঘটনা।

কাজেই সড়ক দুর্ঘটনা রোধে প্রয়োজনীয় ব্যবস্থা না নিলে আর উপায় নেই। মৃত্যুর দৃশ্য দেখতে আর পড়তে পড়তে নিরাপত্তার অভাব বোধ করছি সবাই। এর জন্য সামাজিক সচেতনতা দরকার। আসুন, নগরে-বন্দরে, যথাযথ দফতরে, সরকারি মহলে সোচ্চার দাবি উত্থাপন করি— নিরাপদ

সড়ক চাই' । আপনাদের সবাইকে ধন্যবাদ ।

Explanation:
একটি আলোচনা সভায় «নিরাপদ সড়ক চাই» শীর্ষক ভাষণ দেওয়াই উত্তম কারণ ভাষণ সরাসরি শ্রোতাদের জানায় সমস্যা ও তার গুরুত্ব এবং লোকজনকে সচেতন ও উদ্বুদ্ধ করতে পারে। ভাষণে সংক্ষিপ্তভাবে সড়ক দুর্ঘটনার কারণ, পরিসংখ্যান/প্রভাব, প্রতিরোধমূলক ব্যবস্থা (সড়ক নীতি, ট্রাফিক আইন মানা, সেফটি ব্যস্ততা) এবং ব্যক্তিগত ও সামাজিক কর্তব্য তুলে ধরলেই মূল কথাগুলো পরিষ্কার হয়। ভাষণের কণ্ঠস্বর সহজ, বাস্তব উদাহরণ ও স্পষ্ট আহ্বান রাখলে শ্রোতা সচেতন ও কার্যকর পদক্ষেপ নিতে অনুপ্রাণিত হবে।

Sub-Questions:

================================================================================
Question #23 (ID: 346226)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards: Barisal Board | Tags: Barisal Board
--------------------------------------------------------------------------------
Question:
১৬ই ডিসেম্বর মহান বিজয় দিবসের গুরুত্ব ও তাৎপর্য” শীর্ষক আলোচনা সভায় উপস্থাপনের জন্য একটি ভাষণ প্রস্তুত কর।

Options:


Correct Answer: 

Solution:
“মহান বিজয় দিবসের তাৎপর্য' শীর্ষক আলোচনা সভা-২০২৩

সম্মানিত সভাপতি, প্রধান অতিথি, বিশেষ অতিথি, সমবেত সুধীমণ্ডলী এই মহান দিনে আমার সালাম ও শুভেচ্ছা গ্রহণ করুন।

“মোরা একটি ফুলকে বাঁচাবো বলে যুদ্ধ করি।” এই মহান বাণী স্বাধীনতার অমর সংগীত আজও আমার হৃদয়ের বীণায় বাজে; একই সঙ্গে আনন্দ ও বেদনার অশ্রু ঝরায় চোখে।

আজ ১৬ ডিসেম্বর। বাঙালির জীবনে এক পরমানন্দের দিন, শৃঙ্খল ভাঙার দিন, স্বাধীন আকাশে মুক্ত বিহঙ্গে উড়ে বেড়ানোর দিন। ১৯৭১ সালের ২৫ মার্চ রাতে বাংলার আকাশে যে শকুনের চঞ্চুর ঠোকর বসেছিল, সেই ঠোকরের প্রতিশোধ নিতে জ্বলে উঠেছিল লাখো বাঙালি। যার ফল স্বরূপ ১৯৭১ সালের ১৬ ডিসেম্বর বিকেল সাড়ে চারটায় ঢাকার রেসকোর্স (বর্তমানে সোহরাওয়ার্দী উদ্যান) ময়দানে আত্মসমর্পন করেন পাকিস্তানি সেনাদের অধিনায়ক লে. জে. এ কে নিয়াজি। বিদায় নেয় পাকিস্তানি শকুনেরা; অভ্যুদয় ঘটে বাংলাদেশের। ১৬ ডিসেম্বর বাঙালির আত্মত্যাগ ও গৌরবোজ্জ্বল মহিমায় ভাস্বর।

আজকে স্বাধীনতার ৫১ বছরে দাঁড়িয়ে আমরা গভীর শ্রদ্ধার সঙ্গে স্মরণ করছি স্বাধীনতা লাভে আমাদের যে ভাইবোনেরা আত্মত্যাগ করেছেন তাঁদের। তাঁরা জীবন দিয়ে আমাদের পথ করেছেন কণ্টকমুক্ত, এনে দিয়েছেন চিন্তার স্বাধীনতা ।

প্রিয় স্বাধীনতাভোগী দেশপ্রেমিক বন্ধুগণ, বাঙালির ইতিহাস দীর্ঘ শোষণ- বঞ্চনার ইতিহাস। আবার শৃঙ্খল ভাঙার সংগ্রামে উদ্বুদ্ধ হওয়ার ইতিহাস। ১৯০ বছর ব্রিটিশ শাসনের জাঁতাকলে পিষ্ট হয়েছে বাঙালি জনগোষ্ঠী। জাতীয়তাবাদের চেতনায় উদ্বুদ্ধ হয়ে শোষণের বিরুদ্ধে সংগ্রামে লিপ্ত হয়েছে। ফলে দীর্ঘদিনের জিঞ্জির ছিঁড়ে বেরিয়ে এসেছে বাঙালি জনতা, . ব্রিটিশ বেনিয়ারা লেজ গুটিয়ে পালিয়েছে। কিন্তু নব্য শোষক পাকিস্তানি শাসকগোষ্ঠী শোষণের বেড়াজালে বন্দি করে পিষ্ট করেছে পূর্ব বাংলাকে প্রথম আঘাত শুরু হয় ভাষা দিয়ে। কোটি কোটি জনতার মুখের ভাষাকে উপেক্ষা করে উর্দুকে একমাত্র রাষ্ট্রভাষা করার ষড়যন্ত্র করা হলে বাঙালি জনতা প্রতিবাদী হয়ে ওঠে। রাজপথ রঞ্জিত করে আমার ভাইয়েরা বাংলাকে রাষ্ট্রভাষার মর্যাদায় প্রতিষ্ঠিত করেন। ক্রমান্বয়ে ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান, ১৯৭০ সালের নির্বাচনে আওয়ামী লীগের নিরঙ্কুশ সংখ্যাগরিষ্ঠতা লাভ। বাঙালি জাতির স্বতন্ত্র পরিচয়কে বাস্তবে রূপ দেয়। বিপুল জনগোষ্ঠীর এ রায়কে শাষকগোষ্ঠী উপেক্ষা করে ষড়যন্ত্রে লিপ্ত হয়। বিপ্লবী বাঙালির রক্তে স্বাধীনতার নেশা দুর্বার হয়ে ওঠে। বঙ্গবন্ধু শেখ মুজিবুর রহমান ২৬শে মার্চের প্রথম প্রহরে বাংলাদেশের স্বাধীনতা ঘোষণা করেন। শুরু হয় মুক্তিযুদ্ধ, স্বাধীনতা যুদ্ধ। অবশেষে ত্রিশ লক্ষ তাজা প্রাণের বিনিময়ে ১৬ই ডিসেম্বর বাংলার

মুক্তিপাগল মানুষ বিজয় অর্জন করে। আজ এই মহান দিবসে আপনাদের কাছে আমার অনুরোধ আমরা যেন এই রক্তঝরা ইতিহাস ভুলে না যাই। আজ স্বাধীনতাবিরোধীরা দেশকে অস্থিতিশীল করার ষড়যন্ত্রে লিপ্ত। চারদিকে সন্ত্রাস, রাহাজানি, লুণ্ঠন, হত্যায় প্রতিনিয়ত মানুষ দিশেহারা হয়ে পড়েছে। আসুন আমরা অঙ্গীকার করি, আমাদের সমাজ থেকে এই দুষ্টচক্র নির্মূল করে প্রতিটি স্তরে শান্তি ফিরিয়ে আনবই । তাহলেই সমাজ পরিবর্তন হবে। ধন্যবাদ সবাইকে।

Explanation:
এই ভাষণটি সঠিক কারণ এতে ১৬ ডিসেম্বরের ঐতিহাসিক বিজয়, মুক্তিযোদ্ধাদের আত্মত্যাগ ও বাংলাদেশের সার্বভৌমত্ব স্পষ্টভাবে তুলে ধরা হয়েছে। এতে জাতীয় একতা, স্বাধীনতার মূল্য এবং তরুণ প্রজন্মের দায়িত্বের কথা সংক্ষেপে ব্যাখ্যা করা হয়েছে, যা শ্রোতাদের উপলব্ধি বাড়ায়। ভাষণের শেষ অংশে স্মরণ ও প্রতিশ্রুতির আহ্বান দেওয়া হয়েছে, ফলে তা আলোচনা সভার জন্য উপযুক্ত ও প্রেরণাদায়ক।

Sub-Questions:

================================================================================
Question #24 (ID: 346225)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards: Dinajpur Board | Tags: Dinajpur Board
--------------------------------------------------------------------------------
Question:
, “আন্তর্জাতিক মাতৃভাষা দিবস” উদ্‌যাপন উপলক্ষ্যে আয়োজিত সেমিনারে “বাংলাদেশে সর্বস্তরে বাংলা ভাষা চালু হোক”- এই শিরোনামে একটি ভাষণ তৈরি কর।

Options:


Correct Answer: 

Solution:
“বাংলাদেশে সর্বস্তরে বাংলা ভাষা চালু হোক' শীর্ষক আলোচনা সভা-২০২৩ 'সর্বস্তরে মাতৃভাষা চর্চা' শীর্ষক সেমিনারের সম্মানিত সভাপতি, বিশেষ অতিথিবৃন্দ ও সমবেত সুধীমণ্ডলী সবাইকে আন্তরিক অভিনন্দন। বাংলা আজ আমাদের রাষ্ট্রভাষা। কিন্তু সর্বস্তরে এখনও এ ভাষা চর্চা ও ব্যবহারের বিষয়টি নিশ্চত হয়নি। বাংলা ভাষার ব্যাপক প্রচলন ও যথার্থ মূল্যায়নের জন্য সরকারিভাবে আরও সক্রিয় ও কার্যকর ব্যবস্থা গ্রহণ করা উচিত।

সুধীমণ্ডলী,

মুসলিম শাসনামলে এদেশের সরকারি ভাষা ছিল ফারসি এবং ইংরেজ শাসনামলে সরকারি ভাষা ছিল ইংরেজি। এরপর ১৯৫২ সালে ভাষা আন্দোলনের মাধ্যমে অন্যতম রাষ্ট্রভাষার মর্যাদা পায় বাংলা। স্বাধীনতার পর নিশ্চিত মনে হয়েছিল স্বাধীনতা-উত্তর বাংলাদেশের সরকার ও জনজীবনের সর্বস্তরে বাংলা ভাষা চালুর মাধ্যমে আমাদের জাতীয় মেধা ও প্রতিভা ত্বরান্বিত হবে। কিন্তু তেমন কিছুই হয়নি। এখনও অফিস- আদালত, শিক্ষা প্রতিষ্ঠান, প্রযুক্তি-বিজ্ঞানে ইংরেজির আধিপত্য। আমরা শুধু একুশে ফেব্রুয়ারি দিন বাংলা ভাষার গুরুত্বের কথা বলি, মহিমাকীর্তন করি, সবস্তরে বাংলা ভাষা চর্চার স্লোগান দিই। একুশের পর পরই তা আবার ভুলে যাই । সুধীমণ্ডলী, 

সুধীমণ্ডলী,

বাংলা ভাষার শব্দভাণ্ডার দুর্বল এ অজুহাতে বলতে শোনা যায় যে, বাংলা ভাষার মাধ্যমে উচ্চতর শিক্ষা সম্ভব নয়। কিন্তু কথাটা মোটেই গ্রহণযোগ্য নয়। ইতিহাস আমাদের শিক্ষা দেয় যে, অনুন্নত দেশগুলো উন্নত দেশসমূহের কিছু শব্দ ধার করে নিজেদের শব্দসম্ভারের দৈন্যদশা কাটায়, যে শব্দ যে ভাষায় নেই, অন্য ভাষা থেকে ধার করতে আপত্তি কোথায়? উচ্চশিক্ষার ক্ষেত্রে বাংলা ভাষার যথেষ্ট বইয়ের অভাব আছে সত্য, তবে চেষ্টা করলে যোগ্যতাসম্পন্ন উচ্চশিক্ষিত ব্যক্তিরা উদ্যোগ নিলে এ অসুবিধা কাটিয়ে ওঠা সম্ভব। কাজেই বাংলা ভাষায় বিজ্ঞানচর্চা ও উচ্চশিক্ষা সম্ভব নয় একথা যুক্তিতে টেকে না। মাতৃভাষা প্রতিটি জাতির মূল্যবান সম্পদ। আন্তর্জাতিক পর্যায়ে ইংরেজির প্রয়োজনীয়তা থাকলেও মাতৃভাষা ছাড়া পরিপূর্ণভাবে মনোভাব প্রকাশ করা যায় না। তাই স্থানীয় পর্যায়ে মাতৃভাষার গুরুত্ব অপরিসীম। যে ভাষা জনসাধারণের বোধগম্য নয়, সে ভাষায় অন্যের সঙ্গে প্রাণ খুলে ভাব বিনিময় করা যায় না, সেসব লোকের পক্ষে মাতৃভাষায় কথা বলা বা লেখাই একমাত্র উপায়। বিশিষ্ট ভাষাপণ্ডিত ডক্টর মুহাম্মদ শহীদুল্লাহর ভাষায়, “আমরা বঙ্গদেশবাসী। আমাদের কথাবার্তার, ভয়- ভালোবাসার, চিন্তা-কল্পনার ভাষা বাংলা।” 

সুধীবৃন্দ,

আমরা জানি মাতৃভাষা ছাড়া মন উজাড় করে মনের ভাব প্রকাশ করা যায়: না। এজন্য সর্বস্তরে বাংলা ভাষা ব্যবহারের মানসিকতা গড়ে তুলতে হবে । নিরর্থক ইংরেজি প্রবণতা এবং বাংলা ভাষার প্রতি অবহেলা ও হীনম্মন্যতা পরিহার করতে হবে। তাই আসুন আমরা সর্বস্তরে বাংলা ভাষার চর্চা করি। সবাইকে ধন্যবাদ ।

Explanation:
ব্যাখ্যা: এই শিরোনামের ভাষণ উপযুক্ত কারণ এটি মাতৃভাষার মর্যাদা রক্ষা করে ও জাতীয় ঐক্য ও সংস্কৃতিকে শক্তিশালী করার দাবি রাখে, যা ভাষা আন্দোলনের ঐতিহাসিক প্রসঙ্গের সঙ্গে মিল রেখেও বাস্তব সমস্যা সমাধান করে। মূল ধারণা হলো মাতৃভাষায় শিক্ষা, প্রশাসন ও বিচার নিশ্চিত করলে জনগণের অংশগ্রহণ ও সেবা গ্রহণ সহজ হয় এবং সামাজিক ন্যায়বিচার ও শিখনের ফলপ্রসূতা বাড়ে। তাই ভাষণে সংক্ষিপ্তভাবে ঐতিহাসিক তাৎপর্য, নীতিগত প্রস্তাব (শিক্ষা পাঠ্যক্রম, প্রশাসনিক ও আদালত ব্যবহারের ব্যবস্থা) এবং জনগণের প্রতি আহ্বান রাখা উচিত।

Sub-Questions:

================================================================================
Question #25 (ID: 346224)
--------------------------------------------------------------------------------
Type: CQ | Book: বাংলা ২য় পত্র | Years: 2017, 2017, 2015, 2015, 2014, 2014, 2014, 2011, 2009, 2009, 2006, 2006, 2004 | Boards: Rajshahi Board, Rajshahi Board, Dhaka Board, Dinajpur Board, Barisal Board, Dinajpur Board, Sylhet Board, Chittagong Board, Barisal Board | Tags: Rajshahi Board, Jessore Board, Jessore Board, Rajshahi Board, Cumilla Board, Dhaka Board, Jessore Board, Dinajpur Board, Barisal Board, Dinajpur Board, Sylhet Board, Chattogram Board, Barisal Board
--------------------------------------------------------------------------------
Question:
, আন্তর্জাতিক মাতৃভাষা দিবসের তাৎপর্য বর্ণনা করে একটি ভাষণ রচনা কর ?

Options:


Correct Answer: 

Solution:
আন্তর্জাতিক মাতৃভাষা দিবসের তাৎপর্য শীর্ষক আলোচনা সভা-২০২৩

মাননীয় সভাপতি, সম্মানিত প্রধান অতিথি ও উপস্থিত সুধীবৃন্দ, আসসালামু আলাইকুম ।

আন্তর্জাতিক মাতৃভাষা দিবস মানুষকে চেতনাবোধে সমৃদ্ধ করার দিন

সুধীমণ্ডলী,

ভাষা হলো মনের ভাব প্রকাশের প্রায়োগিক বাহন। মাতৃভাষা হলো কোন জাতির স্বদেশীয় ভাষা;, যার মাধ্যমে সংশ্লিষ্ট অধিবাসী স্বীয় ভাব আদানপ্রদান করে। শিশু জন্মের পর মায়ের কাছ থেকে যে ভাষা শেখে তাই হচ্ছে মাতৃভাষা। আমরা বাঙালি জাতি, আমাদের মাতৃভাষা বাংলা। ১৯৫২ সালের ২১ ফেব্রুয়ারিতে এ ভাষার জন্য ছাত্র-জনতা সংগ্রাম করেন এবং অনেকে এ ভাষার মর্যাদা রক্ষার্থে প্রাণ দান করেন। তদানীন্তন শাসকশ্রেণির অত্যাচারের স্টিম রোলারের আঘাতে নিষ্পেষিত হয়ে অকালে প্রাণ হারিয়েছিলেন সালাম, বরকত, রফিক, জব্বার, এবং নাম না জানা আরও অনেকে। ১৭ নভেম্বর ১৯৯৯ সালে জাতিসংঘ ঘোষণা করে অন্যান্য দিবসের মতো ২০০০ সাল থেকে বিশ্ব আন্তর্জাতিক মাতৃভাষা দিবস পালন করবে। ইউনেস্কো একুশে ফেব্রুয়ারিকে আন্তর্জাতিক মাতৃভাষা দিবস হিসেবে পালনের সিদ্ধান্ত নিয়ে শুধু মাতৃভাষার জন্য আমাদের সংগ্রাম ও আত্মদানকেই স্বীকৃতি দেয়নি, অমর একুশের শহিদদের আত্মদান থেকে উৎসাহিত স্বাধীনতা আন্দোলন ও স্বাধীনতা অর্জনকেও মর্যাদা দিয়েছে। পৃথিবীর সব দেশেই তা পালিত হচ্ছে। একুশে ফেব্রুয়ারি কেবল ঢাকার শহিদ মিনারে নয়; বরং পৃথিবীজুড়ে মর্যাদার সঙ্গে পালিত হচ্ছে। বিশ্ববাসী নতুন করে জানতে পারবে কীভাবে ভাষা শহিদেরা তাদের প্রাণের বিনিময়ে মাতৃভাষাকে রক্ষা করেছেন।

 সুধীবৃন্দ,

মা, মাটি, মাতৃভাষা পরম সম্পদ। মাতৃভাষার সুধারসে যার মন তৃপ্ত না হয় তার সেদেশে বাস করার কোনো অধিকার নেই। মধ্যযুগের কবি আব্দুল হাকিম বলেছেন—

“দেশী ভাষা বিদ্যা যার মনে ন জুয়ায় । নিজ দেশ তেয়াগী কেন বিদেশ না যায়?” এ ভাষায় রচিত হয় গল্প, কবিতা, উপন্যাস নাটকসহ নানা ধরনের সাহিত্য। এ ভাষায় রূপায়িত হয় মানবমনের নানা কথার ফুলঝুরি, এ মাতৃভাষার মর্যাদা রক্ষায় বাঙালি জাতি লিপ্ত হয়েছে সংগ্রামে, ঝরিয়েছে বুকের তাজা রক্ত। মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই

তাদের মাতৃভাষার ওপর কোনো আঘাত আসবে, তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য ।

সুধীবৃন্দ,

একুশে ফেব্রুয়ারি আন্তর্জাতিক মাতৃভাষা দিবসের মর্যাদা লাভ করায় সারাবিশ্বে বাঙালি এবং বাংলা ভাষা গৌরবের আসনে সমাসীন। এ দিবসের তাৎপর্য ও গুরুত্ব অপরিসীম। এর মর্যাদা রক্ষা করা আমাদের সবার কর্তব্য। সবাইকে ধন্যবাদ ।

Explanation:
আন্তর্জাতিক মাতৃভাষা দিবসের উপর ভাষণ রচনা করা সঠিক, কারণ এতে ১৯৫২ সালের ভাষা আন্দোলনের ত্যাগ ও ইতিহাস স্মরণ করা হয় এবং মানুষকে মাতৃভাষার মর্যাদা ও অধিকার বিষয়ে সচেতন করা হয়। মূল ধারণা বুঝতে হলে ভাষণে সংক্ষিপ্তভাবে ইতিহাস, মাতৃভাষার সাংস্কৃতিক ও শিক্ষাগত গুরুত্ব, এবং ভাষা রক্ষার প্রয়োজনীয়তার কথা বলা উচিত। শেষ অংশে ভবিষ্যৎ প্রজন্মকে মাথায় রেখে ভাষা সংরক্ষণে এমন কাজগুলো করা যায় তার ওপর আহ্বান রাখুন।

Sub-Questions:

================================================================================
Question #26 (ID: 346223)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards: Chittagong Board | Tags: Chattogram Board
--------------------------------------------------------------------------------
Question:
“শিশুশ্রম বন্ধের আবশ্যকতা' বিষয়ে প্রধান অতিথির একটি ভাষণ তৈরি কর ৷

Options:


Correct Answer: 

Solution:
‘শিশুশ্রম বন্ধের আবশ্যকতা' শীর্ষক বক্তৃতা-২০২৩ “শিশুশ্রম বন্ধের অবশ্যকতা' শীর্ষক অনুষ্ঠানের সম্মানিত সভাপতি, আলোচকবৃন্দ, উপস্থিত সুধী মণ্ডলী, এতক্ষণ ধরে শিশুশ্রম বন্ধের বিষয়ে সম্মানিত আলোচকবৃন্দ যে কথাগুলো বলেছেন, তার বাইরে কিছু বলা সম্ভব নয়। আমার সব কথাই তাঁরা বলে গেছেন। তাঁদের পরামর্শ সমর্থন করে নিয়ে আমি কিছু বলতে চেষ্ট করব ।

আমরা একটা কথা প্রায়শই বলি, ঘুমিয়ে আছে শিশুর পিতা সব শিশুদের অন্তরে। সেটা কীভাবে, তাঁর ব্যাখ্যা আপনাদের অজানা নয়। আবার কথার কথায় আমরা বলি, 'শিশুরাই আগামী দিনের ভবিষ্যৎ। কিন্তু সেটা কীভাবে সম্ভব? পাঁচ বছর বয়স থেকে কলকারখানায়, গ্যারেজে, ওয়ার্কশপে কাজ করে, গাড়ির হেলপারি করে, ইট-পাথর ভাঙার কাজে যোগ দিয়ে, পিতা- মাতা ও পরিবারের স্নেহ-মমতা থেকে বঞ্চিত হয়ে, স্কুলে না গিয়ে, লেখাপড়া না শিখে, নিরক্ষর থেকে, নানা রকম রোগে ভুগে, জীৰ্ণ-শীৰ্ণ হয়ে বেঁচে থেকে? মোটেই না। শিশুরা কীভাবে আগামী দিনের ভবিষ্যৎ হয়ে উঠবে? এগুলোর মধ্য দিয়ে কোন শিশুই জাতির ভবিষ্যৎ হতে পারবে না। এসব করে কোনো শিশুই তার পিতার স্বপ্ন, দেশের স্বপ্ন পূরণ করতে পারবে না। শিশুদের দিয়ে আমরা অল্প বেতনে, কোনো কোনো ক্ষেত্রে শুধু দুবেলা খাবারের বিনিময়ে যে সুবিধা নিই, তা শুধু তাদের জন্য ক্ষতিকর নয়, আমাদের জন্য আত্মঘাতী। আমরা অনেকেই বিভিন্ন সভা-সমিতিতে, সেমিনারে শিশুশ্রম বন্ধের জন্য বড় বড় কথা বলি; কিন্তু কার্যক্ষেত্রে তা করি না। প্রথমে আমাদের এ স্ববিরোধী কার্যক্রম বন্ধ করতে হবে। সরকার শিশুশ্রম বন্ধের জন্য যেসব উদ্যোগ নিয়েছে, সেগুলো পালন করতে হবে এবং যারা তা অমান্য করছে, তাদের বিরুদ্ধে রুখে দাঁড়াতে হবে। শিশুকে পরিপূর্ণ বিকাশের সুযোগ সৃষ্টি করতে আমাদের সম্মিলিতভাবে এগিয়ে আসতে হবে। এসব কথা আজকের অনেক বক্তাই এখানে বলেছেন। আমাদের মনে রাখতে হবে, একটি দেশের উন্নতি ও অগ্রগতির মূলে রয়েছে শিক্ষা। আমরা যদি শিশুদের যথাযথভাবে শিক্ষার আওতায় না আনতে পারি তাহলে জাতীয় উন্নতি সম্ভব হবে না। কারণ শিশুরা সুনাগরিক হিসেবে গড়ে না উঠলে তারা দেশের জন্য অকল্যাণকর কাজের কর্মী হয়ে উঠবে। তাতে দেশের অগ্রগতি ও উন্নতি ব্যাহত হতে বাধ্য । শিশুশ্রমের ভয়াবহ পরিণতি এবং শ্রমবাজারে শিশুদের অমানবিক অবস্থা সম্পর্কে অনেক আলোচক অনেক পরিসংখ্যান তুলে ধরেছেন। আমার কাছে এমনই একটি পরিসংখ্যান আছে। আইএলও'র হিসাবমতে পৃথিবীতে শ্রমে নিযুক্ত শিশুর সংখ্যা প্রায় ২৪ কোটি ৬০ লাখ। এদের মধ্যে ১০ বছরের কম বয়সী শিশুর সংখ্যা ৭ কোটি ৩০ লাখ। এশিয়া প্রশান্ত মহাসাগরীয় অঞ্চলেই রয়েছে ১২ কোটি ৭০ লাখ শিশুশ্রমিক। বিশ্বের প্রতি ৬ শিশুর মধ্যে একজন শিশুশ্রমে নিযুক্ত । ঝুঁকিপূর্ণ শিশুশ্রম, পাচার, সন্ত্রাস, নির্যাতন প্রভৃতি কারণে প্রতিবছর প্রায় ২২ হাজার শিশু মৃত্যুর দিকে এগিয়ে যায়। বাংলাদেশে শিশুশ্রমে নিয়োজিত শিশুদের অবস্থা আরও করুণ। তাদের খাদ্য, বস্ত্র, বাসস্থানের তেমন কোনো ব্যবস্থা নেই । আমরা তাদের টোকাই বলে, পিচ্চি বলে ডাকি। আমাদের এ আচরণ বন্ধ করতে হবে। সারাদেশে অব‍্যাহতভাবে শিশুশ্রম বেড়ে চলেছে। দেশের বিভিন্ন কলকারখানা, বাসাবাড়ি, ব্যবসায় প্রতিষ্ঠানসহ সব জায়গায় এখনও বেআইনিভাবে শিশুদের নিয়োগ দেওয়া হয়। শিশুশ্রম বন্ধের কঠোর আইন থাকলেও সে আইনের প্রয়োগ ও বাস্তবায়ন না থাকার কারণে শত চেষ্টা করেও শিশুশ্রম বন্ধ করা যায় না। অথচ অবশ্যই তা বন্ধ করতে হবে। আজকের অনুষ্ঠানের আলোচকদের এ বিষয়ে নানা পরামর্শের সারসংক্ষেপ করে আমি বলতে চাই যে, শিশুশ্রম বন্ধের জন্য-

১. শিশুশ্রম নিষিদ্ধ আইনের যথাযথ প্রয়োগ নিশ্চিত করতে হবে । ২. শিশুশ্রমে নিয়োগকারী ব্যক্তি প্রতিষ্ঠানকে উপযুক্ত শাস্তির ব্যবস্থা করতে হবে।

৩. শিশুশ্রমে শিশুর পিতা-মাতা এবং সমাজের মানুষকে নিরুৎসাহিত করতে হবে।

৪. শিশুদের স্কুলমুখী করার জন্য আরও কার্যকর ব্যবস্থা গ্রহণ করতে হবে । আশা করি, আজকের আলোচনা আপনাদেরকে শিশুশ্রম বন্ধের ব্যাপারে উৎসাহিত করবে। শিশুর জন্য সুন্দর জীবন বয়ে আনুক আজকের আলোচনা- এ প্রত্যাশায় শেষ করছি। সবাইকে ধন্যবাদ।

Explanation:
ব্যাখ্যা: এই বিষয়ে প্রধান অতিথির ভাষণ দেওয়া দরকার কারণ শিশুশ্রম মৌলিক মানবাধিকার লঙ্ঘন করে এবং শিশুর শারীরিক, মানসিক ও শিক্ষাগত উন্নয়ন ব্যাহত করে। ভাষণে সমস্যার কারণ, তার দূরগমন (শিক্ষা নিশ্চিত করা, আইন প্রয়োগ, দরিদ্রতা কমানো) ও সমাজের দায়িত্ব উল্লেখ করলে শ্রোতারা সমস্যার গভীরতা ও সমাধানের পথ সহজে বুঝতে পারবে। সংক্ষিপ্ত অনুপ্রেরণামূলক কল-টু-অ্যাকশন দিয়ে বক্তৃতা নীতিনির্ধারক এবং সমাজকে শিশুশ্রমের বিরুদ্ধে ঐকমত্যে আনার কাজে সহায়ক হবে।

Sub-Questions:

================================================================================
Question #27 (ID: 346222)
--------------------------------------------------------------------------------
Type: CQ | Book: বাংলা ২য় পত্র | Years: 2017 | Boards:  | Tags: Cumilla Board
--------------------------------------------------------------------------------
Question:
'সন্ত্রাস ও জঙ্গিবাদ দমন' শীর্ষক সেমিনারে উপস্থাপনের জন্য একটি ভাষণ প্রস্তুত কর ?

Options:


Correct Answer: 

Solution:
‘সন্ত্রাস ও জঙ্গিবাদ দমন' শীর্ষক বক্তৃতা-২০২৩

আজকের অনুষ্ঠানের সম্মানিত সভাপতি, প্রধান অতিথি, বিশেষ অতিথি, সম্মানিত আলোচকবৃন্দ, সুধীমণ্ডলী সবাইকে শুভেচ্ছা । সন্ত্রা ও জঙ্গিবাদ বিশ্ব মানবতার জন্য একটি গুরুতর সমস্যা। বর্তমান বিশ্বে সবচেয়ে আলোচিত ইস্যুগুলোর মধ্যে অন্যতম একটি হচ্ছে জঙ্গিবাদ। ২০০১ সালে যুক্তরাষ্ট্রের টুইন টাওয়ার হামলার পর এ শব্দটি ব্যাপক আলোচনায় আসে। বিষয়টি সম্পর্কে আলোচনায় যাওয়ার আগে এর ঐতিহাসিক অনুসন্ধান করা যেতে পারে। জঙ্গিবাদ বা সন্ত্রাসী কার্যক্রমের বয়স প্রায় একশ বছর। বিশ শতকের প্রথমদিকে ব্রিটিশ শাসকদের পৃষ্ঠপোষকতায়-ই প্রথম মধ্যপ্রাচ্যে এধরনের তৎপরতা শুরু হয়। 1 মধ্যপ্রাচ্যের প্রথম জঙ্গি সংগঠন ছিল ইহুদিদের 'হানাগাহ' নামের একটি দল। দলটি ব্রিটিশদের সহায়তায় গড়ে উঠেছিল। এর উদ্দেশ্য ছিল ফিলিস্তিন থেকে আরবদের তাড়িয়ে সেখানে ইহুদি রাষ্ট্র প্রতিষ্ঠা। 'হানাগাহ'র ইতিহাস প্রথম বিশ্বযুদ্ধের সঙ্গে জড়িত। প্রথম বিশ্বযুদ্ধের সময় আজকের ফিলিস্তিন ভূখণ্ড উসমানীয় খেলাফতের অধীন ছিল। প্রথম বিশ্বযুদ্ধে এ উসমানীয় খেলাফতের পতন হয়। তখন উসমানীয়দের অধীন থাকা রাষ্ট্রগুলো মিত্রশক্তির অধীন চলে যায়। এতে ফিলিস্তিনের ম্যান্ডেট লাভ করে ব্রিটিশরা । সেখানে ফিলিস্তিনি আরবদের জন্য একটি রাষ্ট্র গঠনের কথা থাকলেও ব্রিটিশ সরকার ১৯১৭ সালে বেলফোর চুক্তির মাধ্যমে ঐ ভূখণ্ডে একটি ইহুদি রাষ্ট্র ঘোষণা দেয়। তখন পর্যন্ত ফিলিস্তিনে আরবরা ছিল সংখ্যাগরিষ্ঠ। ফলে সেখানে রাতারাতি ইহুদি রাষ্ট্র প্রতিষ্ঠা সম্ভব ছিল না । এতে সংঘাত অনিবার্য হয়ে ওঠে। তখন আরবদের দমনে ইহুদিরা সশস্ত্র পথ বেছে নেয়। তারা একটার পর একটা জঙ্গি সংগঠন গঠন করতে থাকে। ১৯২০ সালে প্রথমেই তারা তৈরি করে জঙ্গি সংগঠন 'হানাগাহ'। এরপর ইরগুন, স্টার্ন গ্যাং প্রভৃতি সংগঠন গঠন করে তারা জঙ্গি তৎপরতা চালায়।- ইহুদিদের তৎকালীন নেতা বেন-গুরিয়ন ১৯৩৮ সালে ঘোষণা করেছিলেন— “আমি ফিলিস্তিন থেকে আরবদের বলপূর্বক বের করে দিতে চাই এবং আমি মনে করি এতে অনৈতিকতার কিছু নেই।” ১৯৪৮ সালে বিশেষ অনুকূল পরিস্থিতিতে তার সেই 'নৈতিকতা' বাস্তবরূপ লাভ করে। ঐ বছর ১৪ মে ফিলিস্তিনে সাম্রাজ্যবাদী ব্রিটিশদের ম্যান্ডেট শেষ হয়। সেদিন রাত ১২টা ১ মিনিটে জুয়িস্ট পিপল কাউন্সিল ইসরায়েল রাষ্ট্র প্রতিষ্ঠার ঘোষণা দেয়। নৃশংস হত্যা, নির্মম সশস্ত্র আগ্রাসন চলতেই থাকে। ইসরায়েল রাষ্ট্র প্রতিষ্ঠার পর ছয় মাসের পরিকল্পিত অভিযানের মাধ্যমে ৫৩১টি গ্রাম নিশ্চিহ্ন করে দেয় এবং ১১টি শহর জনশূন্য করে। ব্রিটিশদের পতনের পর মার্কিন সাম্রাজ্যের যুগ শুরু হয়। তারা প্রত্যক্ষভাবে ইসলামের নামে বিভিন্ন বিভিন্ন জঙ্গিগোষ্ঠীর বিকাশ ঘটায়। এ কারণেই বলা হয় যে, সন্ত্রাস ও জঙ্গিবাদ আজকে কেবল বাংলাদেশ নয়, বিশ্ব সম্প্রদায়ের জন্য একটি গুরুতর সমস্যা হিসেবে দেখা দিয়েছে। বিভিন্নভাবে পৃথিবীর অনেক দেশ এই সন্ত্রাসবাদের মর্মান্তিক শিকারে পরিণত হয়েছে। বেশিরভাগ ক্ষেত্রেই কিছু উগ্রবাদী দল এসব সন্ত্রাসী কর্মকাণ্ড পরিচালনা করছে। আবার রাষ্ট্রীয়ভাবেও এসব সন্ত্রাসী কর্মকাণ্ড কেউ কেউ পরিচালনা করছে। এক্ষেত্রে ভুক্তভোগী ইরাকের নাম উল্লেখ করা যায়। Weapons of destruction ধ্বংস করার নাম করে ইরাকের মতো প্রাচীন সভ্যতার লীলাভূমিকে কীভাবে ধ্বংস করে দেওয়া হয়েছে, সেই স্মৃতি আমাদের এখনও পুরোনো হয়নি। এখন প্রশ্ন হতে পারে- সন্ত্রাসী কর্মকাণ্ড কেন পরিচালিত হয়? এর প্রধান কারণ হচ্ছে, সন্ত্রাসীরা তাদের মতবাদ বিশ্বে প্রতিষ্ঠিত করতে বা জানাতে চায়। তা কোনো পদ্ধতির মাধ্যমে নয়, জোর করে। অথচ ঐতিহাসিকভাবে সত্য যে, জোর করে কোনো কালেই কোন মতবাদই মানুষের ওপর চাপিয়ে দেওয়া সম্ভব হয়নি। সে কথা যে সন্ত্রাসীরা জানে না তা নয়, তারা জেনেও তা মানে না। শক্তি প্রয়োগ করে নিরীহদের হত্যা করে, রাষ্ট্রকে কোণঠাসা করে তাদের অন্যায় দাবি আদায় করার চেষ্টা করে। বর্তমানে তথ্য-প্রযুক্তি ও গণমাধ্যম তাদেরকে এসব হীনচেষ্টার সফল বিস্তারে সহায়ক ভূমিকা পালন করছে। পৃথিবীর যে প্রান্তেই হত্যা করুক, সামাজিক যোগাযোগ মাধ্যমে তা স্বীকার করে নিয়ে তারা নিজেদের উগ্রশক্তির জানান দেয়। সন্ত্রাসবাদীরা তাদের অনুসারীদের এই বলে উজ্জীবিত করে যে, তাদের সহিংস কাজের গুরুত্বপূর্ণ প্রতিক্রিয়া হবে এবং এর মধ্য দিয়ে তারা তাদের মতবাদ প্রতিষ্ঠায় অনেক দূর অগ্রসর হতে পারবে। যারা সহিংস কাজে লিপ্ত হয় তাদের এমন প্রশিক্ষণ দেওয়া হয় যে, মানসিক অবস্থা আর স্বাভাবিক থাকে না। তারা নেতাদের শিখিয়ে দেওয়া আদর্শ ও মতবাদ প্রতিষ্ঠার জন্য নিজেদের জীবনকে তুচ্ছ মনে করে। সন্ত্রাসীরা ধর্মের নামে যে অপতৎপরতা ও হত্যাযজ্ঞ চালায় তা মোটেই ধর্মসম্মত নয়। কারণ কোনো ধর্মেই মানুষ হত্যাকে প্রশ্রয় দেয় না এবং সমর্থন করে না !

আজকের বাংলাদেশ ভূখণ্ডে জঙ্গিবাদ এসছে সাম্প্রদায়িকতার হাত ধরে। পাকিস্তান আমলে রাজনৈতিক উদ্দেশ্যে সাম্প্রদায়িকতা বিস্তার লাভ করে । হিন্দু-মুসলমান, বৌদ্ধ-খ্রিষ্টান, বাঙালি, আদিবাসী নৃগোষ্ঠী সবার ঐক্যবদ্ধ আন্দোলন ও মুক্তিযুদ্ধের মাধ্যমে ১৯৭১ সালে স্বাধীন সার্বভৌম বাংলাদেশ প্রতিষ্ঠিত হয়। বাংলাদেশ যে চারটি নীতিকে গুরুত্ব দিয়েছিল সেগুলোর অন্যতম ছিল ধর্মনিরপেক্ষতা- চেতনাগতভাবে যা অসাম্প্রদায়িকতা । ধর্মনিরপেক্ষতা যে ধর্মহীনতা নয় এ কথাটা আমরা সে সময়ে ব্যাপক জনগোষ্ঠীকে বোঝাতে সক্ষম হইনি। হয়তো সেকুলারিজমের বাংলা ধর্মনিরপেক্ষতা করা ঠিক হয়নি।

১৯৭৫ সালে ১৫ আগস্ট জাতির জনক বঙ্গবন্ধু শেখ মুজিবুর রহমানকে সপরিবারে হত্যার পর এদেশের ধর্মভিত্তিক রাজনৈতিক দলগুলোর ওপর থেকে বিধিনিষেধ তুলে নেওয়া হয়। এর ফলে মুক্তিযুদ্ধের পরাজিত শক্তি আবার মাথাচাড়া দিয়ে ওঠে। এ সমস্যা আজ সারা বিশ্বের সমস্যা। কাজেই জঙ্গিবাদ নির্মূলের জন্য এখনই কার্যকর ব্যবস্থা গ্রহণ করতে হবে। এক্ষেত্রে কেবল সরকারি অস্ত্র দিয়ে আজকের সন্ত্রাস ও জঙ্গিবাদ প্রতিহত করা যাবে না। সমাজের সর্বস্তরের মানুষকে এগিয়ে আসতে হবে। মানুষের মধ্যে মানবিক চেতনার জাগরণ ঘটাতে হবে। বাংলাদেশসহ সারাবিশ্বের জঙ্গি তৎপরতা বন্ধের জন্য সার্বিকভাবে নিম্নোক্ত পদক্ষেপগুলো গ্রহণ করা যেতে পারে:

১. একে অন্যকে বোঝা, সংলাপে প্রবৃত্ত হওয়া, ভিন্ন সংস্কৃতি ও ভিন্ন ধর্মের প্রতি শ্রদ্ধাশীল হওয়া। . কল্পিত শত্রুর পেছনে না ছুটে অন্য ধর্ম, অন্য সংস্কৃতির মানুষকে জানার

চেষ্টা করা ৷ ৩. আন্তঃধর্মীয় মূল্যবোধের জাগরণ, আন্তঃসংস্কৃতি, আন্তঃধর্মীয় সংলাপ প্রভৃতির ব্যবস্থা করা। -

৪. সমাজের সঙ্গে সঙ্গে ব্যক্তির মধ্যে বহুমুখী ও সার্বিক সংলাপের আয়োজন করা এবং গণতন্ত্র ও বহুবাদিতার প্রতি সম্মান প্রদর্শন করা।

৫. জাতিগত ঐতিহ্য রক্ষায় ব্যক্তি ও জাতির মধ্যে সমভাবে বিদ্যমান

আগ্রাসী তাগিদ নিয়ন্ত্রণ করা।

৬. জনশিক্ষা ও উচ্চশিক্ষার বিকাশের মাধ্যমে মানবিকবোধ জাগরিত করা। ৭. জঙ্গিবাদ নিরসনের জন্য দীর্ঘমেয়াদি পরিকল্পনা গ্রহণ এবং মানববিদ্যা চর্চার ওপর বিশেষ গুরুত্ব দেওয়া ।

৮. শিক্ষা প্রতিষ্ঠানকে মনুষ্যত্ববোধ চর্চার কেন্দ্রে পরিণত করা এবং মানব কল্যাণে আত্মনিয়োগ উপযোগী পাঠ্যক্রম চালু করা।

৯. শিক্ষার্থী ও শিক্ষকের মধ্যে পারস্পরিক সম্পর্ককে 'জ্ঞানচর্চা ও শিক্ষা' বিষয়ক করা; যাতে দেশে সুস্থ চিন্তাবিকাশের উপযোগী পরিবেশে তৈরি হয়।

১০. শিক্ষা প্রতিষ্ঠানকে ধর্মের অপব্যাখ্যা থেকে দূরে রাখা এবং স্বদেশপ্রেম, মানবপ্রেম এবং আত্মশক্তির জাগরণে তৎপরতা বৃদ্ধি করা।

১১. সহনশীল জাতি হিসেবে বাঙালির প্রাচীন ঐতিহ্য জাগরিত করা। ১২. ধর্ম-বর্ণ নির্বিশেষে মানুষ হিসেবে মানুষের বিপদে এগিয়ে আসা এবং পরস্পরের কল্যাণ সাধনে আত্মনিয়োগ করা । সবাইকে ধন্যবাদ জানিয়ে শেষ করছি, আল্লাহ হাফেজ।

זד

Explanation:
ব্যাখ্যা: সন্ত্রাস ও জঙ্গিবাদ দমন বিষয়ে ভাষণে কারণ, প্রভাব ও প্রতিরোধ পদ্ধতি তুলে ধরাই উচিত কারণ এতে শ্রোতারা সমস্যা বুঝে সচেতনতা গড়ে তোলে এবং বাস্তব পদক্ষেপ গ্রহণের দিশা পায়। শক্ত প্রান্তিক নীতি যেমন আইনশৃঙ্খলা বজায় রাখা, প্রশাসনিক ব্যবস্থা ও নিরাপত্তা ব্যবস্থা জরুরি, একই সঙ্গে সামাজিক প্রতিরোধ যেমন শিক্ষা, অর্থনৈতিক সুযোগ ও ঘৃণা কমানোও প্রয়োজন—এটাই সার্বিক সমাধানের মূল ধারণা। এমন একটি সমন্বিত বার্তা শ্রোতাদের ভাগীদার করে তোলার মাধ্যমে বাস্তব পরিবর্তন আনার ক্ষেত্রে কার্যকর ভূমিকা রাখতে পারে।

Sub-Questions:

================================================================================
Question #28 (ID: 346221)
--------------------------------------------------------------------------------
Type: CQ | Book: বাংলা ২য় পত্র | Years: 2017, 2013 | Boards: Dhaka Board, Rajshahi Board | Tags: Dhaka Board, Rajshahi Board
--------------------------------------------------------------------------------
Question:
, 'জাতি গঠনে নারী সমাজের ভূমিকা সম্পর্কে একটি ভাষণ তৈরি করো ?

Options:


Correct Answer: 

Solution:
‘জাতিগঠনে নারীসমাজের ভূমিকা' শীর্ষক আলোচনা সভা- ২০২৩

 শ্রদ্ধেয় সভাপতি, প্রধান অতিথি, বিশেষ অতিথি, উপস্থিত সুধীমণ্ডলী আসসালামু আলাইকুম ।

দিগ্বিজয়ী নেপোলিয়ন বোনাপার্টের একটি বাণী দিয়ে আমার বক্তব্য শুরু করছি। নেপোলিয়ন বলেছিলেন, "The hand that rocks the cradle rules the world" অর্থাৎ, যে হাত দোলনা দোলায়, 'সেই হাতই বিশ্ব

শাসন করে

আমাদের বিদ্রোহী কবি কাজী নজরুল ইসলাম বলেছেন-

“বিশ্বের যা কিছু মহান সৃষ্টি চির কল্যাণকর অর্ধেক তার করিয়াছে নারী, অর্ধেক তার নর।”

আজকের এ আলোচনা সভা বাঙালি জাতির জাতীয় উন্নয়নের নিরিখে অত্যন্ত তাৎপর্যপূর্ণ। আজকের আলোচনার বিষয়বস্তু সম্পর্কে ইতোমধ্যে আপনারা অবহিত হয়েছেন। নারী-পুরুষ সমাজদেহের দুটি অবিচ্ছেদ্য অঙ্গ— জগৎ ও জীবনের পরিপূরক। দেশ ও জাতি গঠনে উভয়ের সমান ভূমিকা রয়েছে। পুরুষের পাশাপাশি নারীকে সমান তালে জাতি গঠনে ভূমিকা নিতে হবে । তাই নারীশিক্ষার গুরুত্ব অত্যন্ত তাৎপর্যপূর্ণ ।

বন্ধুগণ, আজ এখানে সমবেত সকলকে প্রথমেই একটি প্রশ্ন করি- শিক্ষাক্ষেত্রে কী কেবল পুরুষের একচ্ছত্র অধিকার, নাকি পুরুষশাসিত সমাজব্যবস্থার পক্ষপাতপূর্ণ এবং এবঞ্চনামূলক অলিখিত এক বিকৃত নির্দেশনামা? যদি উত্তর না হয় তাহলে প্রশ্ন থেকে যায় তবে কেন আমাদের দেশে নারীশিক্ষার হার পুরুষের তুলনায় এত নৈরাশ্যজনক? আমাদের বিশাল জনগোষ্ঠীর অর্ধেক নারী এবং এর বিরাট অংশ শিক্ষার আলোকবর্জিত। .আর মানুষ জাতির অর্ধেক নারী শিক্ষা গ্রহণ না করলে এবং জাতিগঠনে পুরুষের সঙ্গে সমভূমিকা না রাখলে জাতি সভ্যতার অগ্রযাত্রায় শামিল হতে পারবে না।

সুধীবৃন্দ,

আমাদের এ বৃহত্তম জনগোষ্ঠীর অর্ধাংশ নারীসমাজকে যথার্থ শিক্ষায় শিক্ষিত করে গড়ে তুলতে পারলে তারা যে আমাদের জাতীয় জীবনে মাতোঙ্গিনী হাজেরা, ব্যাপক ভূমিকা রাখতে পারবে তার প্রমাণ আমরা পেয়েছি যুগে যুগে। যেমন- বেগম রোকেয়া সাখাওয়াত, ইলামিত্র, প্রীতিলতা ওয়াদ্দেদার এঁরা আধুনিক শিক্ষায় শিক্ষিত হয়ে সমাজের মহান দায়িত্ব পালন করেছেন। বায়ান্নর ভাষা আন্দোলন, চুয়ান্নর যুক্তফ্রন্ট নির্বাচন, বাষট্টি-ছেষট্টি-ঊনসত্তরের গণআন্দোলন, একাত্তরের মুক্তিযুদ্ধে ও নব্বইয়ের গণবিস্ফোরণে নারীরা বিশেষ ভূমিকা রেখেছে। প্রিয় ভাই ও বোনেরা,

নেপোলিয়ন “বলেছিলেন, “আমাকে একটি শিক্ষিত মা দাও, আমি তোমাদেরকে একটি শিক্ষিত জাতি উপহার দেব।” কিন্তু আমাদের নারীসমাজ পরিপূর্ণ সুযোগ-সুবিধা থেকে এখনও বঞ্চিত। অনেক পিতা- মাতা কন্যাদের চেয়ে পুত্রদের শিক্ষার প্রতি অধিক সচেতন। কিন্তু নারী জাতির মধ্যে যে অসীম শক্তির সম্ভাবনা, বিস্ময়কর মেধা ও প্রতিভা প্রকাশের জন্য উন্মুক্ত হয়ে আছে তা আমরা উপলদ্ধি করি না। পর পর তিনবার নারী শাসন প্রতিষ্ঠার পরও বাংলাদেশের নারীদেরকে কর্মক্ষেত্রে পুরুষের সমান মর্যাদা এবং পারিশ্রমিক দেওয়া হচ্ছে না। শিক্ষিত নারী যে বিকাশশীল পরিবার, সমাজ ও রাষ্ট্রের অগ্রগতির সকল প্রেরণার উৎস ও প্রধান চালিকাশক্তি হতে পারে তা আমরা মনেই করি না। অথচ আজকের পৃথিবীর দিকে তাকালে দেখা যায় চিকিৎসক, প্রকৌশলী, বিচারক, প্রশাসক, আইনজীবী, পুলিশ কর্মকর্তা, প্রতিরক্ষা বাহিনী এমনকি 2 বৈমানিকের ঝুঁকিপূর্ণ পেশায় নারীরা নিজেদের নিয়োজিত করে তাদের যোগ্যতার স্বাক্ষর রাখতে শুরু করেছে। সমাজ প্রগতিতে এটা শুভ লক্ষণ । প্রিয় বন্ধুগণ, প্রগতিশীল গণতন্ত্রের সাফল্যের জন্য নারীর অংশগ্রহণ অত্যন্ত প্রয়োজন। সেখানে বাংলাদেশের জনসংখ্যার অর্ধাংশকে ঘরে বসিয়ে রেখে জাতির উন্নয়ন আশা করা মূঢ়তার শামিল। তাই সর্বাগ্রে চাই সে মূঢ়তা থেকে মুক্তি। চাই নারীর সর্বক্ষেত্রে বিচরণের পূর্ণ অধিকার। প্রয়োজনীয় পদক্ষেপ গ্রহণের মাধ্যমে নারীশিক্ষার প্রসার ঘটানো হোক এবং জাতি গঠনে সমান ভূমিকা রাখার সুযোগ দেওয়া হোক- এই আশাবাদ ব্যক্ত করে . শেষ করছি। সবাইকে ধন্যবাদ ।

Explanation:
সম্মানিত উপস্থিতি, জাতি গঠনে নারী সমাজের ভূমিকা অপরিসীম — পরিবার ও সমাজে নারীরা শিক্ষা, নৈতিকতা ও সংস্কার ছড়িয়ে দিয়ে ভবিষ্যৎ প্রজন্ম গড়ে তোলার মূলশক্তি। নারী যখন সমান সুযোগ পায়—শিক্ষা, স্বাস্থ্য ও কর্মসংস্থানে—তারা অর্থনৈতিক উন্নয়ন, সামাজিক স্থিতিশীলতা ও নেতৃত্বে সক্রিয় হয়ে জাতিকে শক্তিশালী করে; এটিই এই বক্তব্যের মূল সঠিকতা। অতএব নারী ক্ষমতায়ন ও সমতা নিশ্চিত করাই সুশিক্ষিত, সুস্থ ও সমৃদ্ধ জাতি গঠনের প্রয়োজনীয় শর্ত।

Sub-Questions:

================================================================================
Question #29 (ID: 346220)
--------------------------------------------------------------------------------
Type: CQ | Book: বাংলা ২য় পত্র | Years: 2018 | Boards:  | Tags: All Board
--------------------------------------------------------------------------------
Question:
'সাম্প্রদায়িক সহিংসতা অমার্জনীয়' শীর্ষক আলোচনা সভার জন্য একটি ভাষণ রচনা কর ।

Options:


Correct Answer: 

Solution:
সাম্প্রদায়িক সহিংসতা অমার্জনীয়' শীর্ষক আলোচনা সভা-২০২৩ শ্রদ্ধেয় সভাপতি, উপস্থিত অতিথিবৃন্দ ও সুধীমণ্ডলী, আসসালামু আলাইকুম । সাম্প্রদায়িক সহিংসতা অমার্জনীয়' শীর্ষক আজকের এই জনগুরুত্বপূর্ণ আলোচনা সভার ব্যবস্থা করায় আমি প্রথমেই আয়োজকদের বিশেষভাবে ধন্যবাদ জানাই।

সুধীমণ্ডলী,

আজ আমাদের মাতৃভূমি এক ক্রান্তিকালে দাঁড়িয়ে আছে। আমাদের সমাজের চারদিকে আজ বিশৃঙ্খলা, সন্ত্রাস, সর্বোপরি অরাজকতা বিরাজ করছে। রাজনৈতিক হানাহানির ফলে সামাজিক বিশৃঙ্খলা দুঃসহ পর্যায়ে পৌছেছে। এর সঙ্গে যুক্ত হয়েছে সাম্প্রদায়িক সহিংসতা। তাই দেশটা আজ ন্যুব্জ, কলঙ্কিত। এতে করে দেশের শান্তিপূর্ণ পরিবেশ বিঘ্নিত হচ্ছে, অর্থনৈতিক মেরুদণ্ড ভেঙে যাচ্ছে, সর্বোপরি বিশ্বদরবারে আজ দেশের ভাবমূর্তি ক্ষুণ্ণ

হচ্ছে। এ অবস্থা আর চলতে পারে না, চলতে দেওয়া যায় না।

সুধীবৃন্দ, আপনারা জ্ঞাত আছেন, আমাদের আজকের আলোচনার বিষয় 'সাম্প্রদায়িক সহিংসতা আমার্জনীয়' নিঃসন্দেহে একটি যুযোপযোগী ও জ্বলন্ত বিষয় আলোচনার টেবিলে নিয়ে আসা হয়েছে। আমার পূর্বের বক্তাগণের কেউ কেউ বাংলাদেশে সাম্প্রতিক সময়ে সাম্প্রদায়িক সন্ত্রাস কী রূপ ধারণ করেছে, তার চিত্র তুলে ধরেছেন। কেউবা আবার সাম্প্রদায়িক সহিংসতা কেন ছড়িয়ে পড়ছে, তার কারণ অনুসন্ধান করেছেন। আমি আর সেদিকে যাচ্ছি না। আমি বরং সাম্প্রদায়িকতা কী এবং কীভাবে আমরা সাম্প্রদায়িক সহিংসতামুক্ত সমাজ তথা বাংলাদেশ গড়ে তুলতে পারি, সেই • সম্পর্কে দুটি কথা বলতে চাই।

বন্ধুগণ, যে সাম্প্রদায়িক বিষবৃক্ষের হলাহল থেকে বেঁচে থাকার প্রয়াসে ভারতবর্ষ ভেঙ্গে পাকিস্তান, তারপর বাংলাদেশের জন্ম হয়েছে, অদৃষ্টের নির্মম পরিহাস- আমরা আজও সেই হলাহল থেকে মুক্তি লাভ করিনি। প্রকৃত প্রস্তাবে ধর্ম ও সাম্প্রদায়িকতা দুটি স্বতন্ত্র বিষয়। ধর্মের লক্ষ্য মানবিক কল্যাণ; সাম্প্রদায়িকতার লক্ষ্য অন্য সম্প্রদায়ের প্রতি বিদ্বেষ এবং বৈষয়িক স্বার্থ হাসিল। ঘৃণা, বিদ্বেষ ও বিচ্ছিন্নতাই সাম্প্রদায়িকতা ও সাম্প্রদায়িক সহিংসতার মূলকথা। প্রেম, মৈত্রী ও করুণা সব ধর্মেরই মূলকথা— যা সকল প্রকার প্রতিক্রিয়াশীলতা, সাম্প্রদায়িক সহিংসতার বিরোধী। সাধারণভাবে একই সম্প্রদায়ের ধর্মীয়, সামাজিক, রাজনৈতিক ও অর্থনৈতিক স্বার্থ অভিন্ন— এই ধারণা থেকেই সাম্প্রদায়িকতার, সাম্প্রদায়িক সহিংসতার উৎপত্তি। এই মনোভাব সংকীর্ণ স্বার্থবুদ্ধি প্রণোদিত। কোনো সুস্থ * চেতনাসম্পন্ন মানুষ, সমাজব্যবস্থা ও রাষ্ট্রব্যবস্থা তা মেনে নিতে পারে না । তাই এই প্রবণতা, অর্থাৎ সাম্প্রদায়িক সহিংসতা দূর করতে আমাদের সবাইকে সচেষ্ট হতে হবে। প্রিয় ভাই ও বোনেরা,

ধর্মের নামে গড়ে তোলা পাকিস্তানি রাষ্ট্রের আর্থ-সামাজিক ও সাংস্কৃতিক সাম্প্রদায়িকতাকে চ্যালেঞ্জ করে বাংলাদেশ অর্জন করেছে তার কাঙ্ক্ষিত স্বাধীনতা। . অসাম্প্রদায়িক রাষ্ট্রের স্বপ্ন স্বাধীনতার সোপান হলেও স্বার্থান্বেষীদের নানা চক্রান্ত আজ সেই গৌরবকে কালিমালিপ্ত করছে। স্বাধীনতার সোপানের, মুক্তিযুদ্ধের চেতানবিরোধী এ অপচেতনা ও গর্হিত কর্মের কোনো ক্ষমা নেই। আপনাদের সকলের প্রতি আমার উদাত্ত আহ্বান, সমাজ ও রাষ্ট্র থেকে এ দুষ্কর্ম ও দুষ্টচক্রকে চিহ্নত করে উপযুক্ত শাস্তি দিতে হবে। প্রত্যেক মানুষকে যথার্থ শিক্ষার আলোয় আলোকিত করে তুলতে হবে। সাম্প্রদায়িক সহিংসতার যথার্থ প্রতিকারের লক্ষ্যে আইনশৃঙ্খলা রক্ষাকারী বাহিনীর পাশাপাশি সর্বস্তরের জনগণকে এগিয়ে আসতে হবে। মুক্তিযোদ্ধাদের এ বাংলায় সাম্প্রদায়িক সহিংসতার ঠাঁই নেই। পরিশেষে এই জনগুরুত্বপূর্ণ সুন্দর অনুষ্ঠানটি যাঁরা আয়োজন করেছেন এবং নেপথ্যে থেকে সুচারুভাবে যাঁরা অনুষ্ঠানটি পরিচালনা করেছেন, তাঁদের সবাইকে জানাই আন্তরিক অভিনন্দন। উপস্থিত দর্শক- শ্রোতাদের আবারও শুভেচ্ছা ও কৃতজ্ঞতা জানিয়ে আজ আমার বক্তব্য এখানেই শেষ করছি।

আল্লাহ হাফেজ, বাংলাদেশ স্কল প্রকার সাম্প্রদায়িকতামুক্ত হোক, সকল প্রকার সহিংসতা নিপাত যাক, মানবতা মুক্তি পাক।

Explanation:
এই ভাষণটি সঠিক কারণ এটি শীর্ষক অনুযায়ী সাম্প্রদায়িক সহিংসতা পরিষ্কারভাবে নিন্দা করে, এর কারণ ও প্রভাব ব্যাখ্যা করে এবং শান্তি ও সহমর্মিতার পক্ষে যুক্তি তোলে। ভাষণের গঠন (যুক্তিপূর্ণ ভূমিকা, কারণ-প্রভাব বিশ্লেষণ, উদাহরণ ও স্বচ্ছ প্রত্যাহ্বান) শ্রোতাকে বুঝতে সহায়ক ও সুসংগঠিত করে। তাত্ত্বিক তথ্যের সঙ্গে মানসিক আহবান ও বাস্তবসম্মত কার্যক্রমের প্রস্তাব মিশিয়ে রাখায় এটি আলোচনা সভায় প্রভাবশালী ও গ্রহণযোগ্য হবে।

Sub-Questions:

================================================================================
Question #30 (ID: 346219)
--------------------------------------------------------------------------------
Type: CQ | Book: বাংলা ২য় পত্র | Years: 2019, 2016, 2014, 2013, 2012, 2011 | Boards: Chittagong Board, Sylhet Board, Dinajpur Board, Sylhet Board | Tags: Chattogram Board, Cumilla Board, Sylhet Board, Dinajpur Board, Sylhet Board, Cumilla Board
--------------------------------------------------------------------------------
Question:
মাদকের অপরনাম মৃত্যু' শীর্ষক আলোচনা অনুষ্ঠানের উপযোগী একটি ভাষণ তৈরি করো ?

Options:


Correct Answer: 

Solution:
“মাদকাসক্তির কারণ প্রতিকার' শীর্ষক আলোচনা সভা-২০২৩

শ্রদ্ধেয় সভাপতি, সম্মানিত প্রধান অতিথি, মাদকদ্রব্য নিয়ন্ত্রণ অধিদপ্তরের মহাপরিচালক মহোদয়, বিশেষ অতিথি ও উপস্থিত সুধীবৃন্দ আমার

অভিনন্দন গ্রহণ করুন। মাদকাসক্তির ভয়াবহতা সম্পর্কে ইতোমধ্যে আপনারা অবগত হয়েছেন। এই সর্বনাশা মরণ নেশার দানবীয় থাবায় পড়ে জাতি আজ দিশেহারা হয়ে পড়েছে। সুধীমণ্ডলী,

আমরা সবাই অবহিত যে বিশ্বব্যাপী মাদকাসক্তির বিরুদ্ধে বিপ্লব শুরু হয়েছে। বাংলাদেশের নাগরিক হিসেবে আমরাও সেই আন্দোলন-সংগ্রামে শামিল। মাদকের নেশা সর্বনাশা নেশা। পৃথিবীর অন্যান্য দেশের মতো এ নেশা বাংলাদেশের সমাজের রন্ধ্রে রন্ধ্রে আজ জাল বিস্তার করেছে। তরুণ সমাজ আজ এই মরণ নেশার ছোবলে পড়ে সর্বস্বহারা হচ্ছে এবং জীবন বিপন্ন করে তুলেছে। তারা নেশার টাকা জোগাতে নানান অসামাজিক কাজে লিপ্ত হচ্ছে। ছিনতাই, রাহাজানি, খুন, জখম, সন্ত্রাস এসব নিত্যনৈমিত্তিক ব্যাপার হয়ে দাঁড়িয়েছে। মানুষ বুদ্ধিবৃত্তির পূজারি, ঈশ্বরের শ্রেষ্ঠ আবিষ্কার। তাই আমরা পারি সব রকম অন্যায়-অবিচার, মন্দ ত্যাগ করে সুখে-শান্তিতে থাকার স্বপ্ন দেখতে। চাই পৃথিবীর মৃদু বাতাসে দাঁড়িয়ে নিশ্বাস নিতে, সবুজ বনবনানীর অপরূপ সৌন্দর্য উপভোগ করতে। কিন্তু শত হতাশা, ব্যর্থতা ও অশুভ ছায়া আমাদের এ আকাঙ্ক্ষাকে গলা টিপে হত্যা করে। বিশেষ করে আমাদের যুবসমাজ আজ হতাশা ও ব্যর্থতার বালুচরে ডুবে নীতিহীন ও বিবেকবর্জিত হয়ে মদ, গাঁজা, আফিম, পেথেড্রিন, চরস, হেরোইন, ফেনসিডিলের মতো মরণ নেশায় আসক্ত হয়ে পড়েছে। মাদকাসক্তির জন্য হতাশা, নিঃসঙ্গতা, দারিদ্র্য, বেকারত্ব কুসংসর্গও কম দায়ী নয় । সুধীবৃন্দ,

আমাদের দেশের প্রায় সর্বত্রই মাদকদ্রব্যের অবাধ ক্রয়-বিক্রয় ও ব্যবহার লক্ষ করা যায়। ফলে সব বয়সের, সব পেশার লোকদের মধ্যে এ সর্বনাশা নেশা বিস্তার লাভ করেই চলেছে। অনিবার্য ধ্বংস জেনেও নেশাগ্রস্তরা এ পথ পরিহার করতে পারছে না। আমাদের যুবসমাজের বড় একটি অংশ মাদকাসক্ত হওয়ার ফলে আমাদের জনশক্তি ক্রমশ দুর্বল ও নির্জীব হয়ে পড়েছে। চিন্তার রাজ্যে নেমে এসেছে স্থবিরতা। মানবিক মূল্যবোধ ও সামাজিকতা সম্পর্কের ক্রমাবনতি ঘটেছে। সমাজ তথা গোটা জাতি ধুঁকে ধুঁকে ধ্বংসের পথে এগিয়ে যাচ্ছে।

প্রিয় সুধী,

আপনাদের সবার প্রতি আমার বিনীত অনুরোধ, সমাজ থেকে এ দুষ্টচক্রকে চিহ্নিত করে তাদেরকে স্বাভাবিক জীবনে ফিরিয়ে আনার ব্যবস্থা করতে হবে। প্রতিটি মানুষকে সচেতন করে তুলতে হবে। সামাজিক ব্যাধি মাদকাসক্তির যথার্থ প্রতিকারের লক্ষ্যে সরকারের পাশাপাশি সর্বস্তরের জনগনকে এগিয়ে আসতে হবে। এর কুফল সম্পর্কে সচেতনতা বৃদ্ধি করে পারিবারিক প্রতিরোধ আরও জোরদার করতে হবে। ধর্মের অনুভূতি জাগ্রত করতে হবে, মাদকাসক্তদের পুনর্বাসনের ব্যবস্থা করতে হবে। তবেই সমাজে প্রতিষ্ঠা পাবে ন্যায়বিচার, মানবিক চেতনা, এই প্রত্যয়ে সবাইকে ধন্যবাদ জানিয়ে শেষ করছি, আল্লাহ হাফেজ ।

Explanation:
ব্যাখ্যা: voorgestelde ভাষণটি মাদকের ক্ষতি, ব্যক্তিগত প্রভাব, পরিসংখ্যান ও প্রতিরোধের উপায় সংক্ষেপে তুলে ধরে এবং শ্রোতাদের মনোযোগ আকর্ষণ করার জন্য আবেগঘন উদাহরণ ও বাস্তব নির্দেশনা দেয় — তাই এটি আলোচনামূলক অনুষ্ঠানের জন্য উপযোগী। ভাষণটি স্পষ্ট ও সাদাসিধে ভাষায় গুরুত্ব আরোপ করে, ফলে শ্রোতা সহজে বুঝে নিরুৎসাহিত ও সচেতন হতে পারে। শেষাংশে কার্যকর পদক্ষেপ ও সহায়ক সংস্থার তথ্য দেয়া থাকায় মন্তব্যার্থীর মধ্যে পরিবর্তন আনতে ও সহায়তা নিতে উৎসাহ জাগে।

Sub-Questions:

================================================================================
Question #31 (ID: 346218)
--------------------------------------------------------------------------------
Type: CQ | Book: বাংলা ২য় পত্র | Years: 2019 | Boards:  | Tags: Cumilla Board
--------------------------------------------------------------------------------
Question:
বাল্যবিবাহ প্রতিরোধ প্রয়োজনীয়তা' বিষয়ে একটি ভাষণ তৈরি করো ।

Options:


Correct Answer: 

Solution:
“বাল্যবিবাহ প্রতিরোধে প্রয়োজনীয়তা' শীর্ষক সভা-২০২০ 

বাল্যবিবাহ প্রতিরোধে প্রয়োজনীয়তা' উপলক্ষ্যে আয়োজিত আজকের এই বিশেষ জনগুরুত্বপূর্ণ আলোচনা সভার শ্রদ্ধেয় সভাপতি, মাননীয় প্রধান অতিথি, আমন্ত্রিত বিশেষ অতিথিবৃন্দ, মঞ্চে উপবিষ্ট আলোচকমণ্ডলী এবং উপস্থিত সুধীবৃন্দ সকলের প্রতি রইল আমার বিনম্র শ্রদ্ধা ও আন্তরিক 1 শুভেচ্ছা। আজকের এই সামাজিক সচেতনতামূলক সভায় সময়োপযোগী ও গুরুত্বপূর্ণ একটি বিষয়ে আলোচনার সুযোগ দেওয়ার জন্য আমি আয়োজকদের কাছে চিরকৃতজ্ঞ ।

সুধীবৃন্দ,

বাংলাদেশে আজও বাল্যবিবাহ একটি ভয়াবহ সমস্যা। ইউনিসেফের শিশু ও নারী বিষয়ক প্রতিবেদন-২০১৮ অনুসারে বাংলাদেশের ৬৪ শতাংশ নারীর বিয়ে হয় ১৮ বছরের আগে। বাল্যবিবাহ নিরোধ আইন অনুসারে ছেলেদের বিবাহের বয়স ন্যূনতম একুশ এবং মেয়েদের বয়স আঠারো বছর হওয়া বাধ্যতামূলক। অশিক্ষা, দারিদ্র্য, নিরাপত্তাহীনতা, ধর্মীয় গোঁড়ামি ও সামাজিক কুসংস্কারের কারণে এই আইনের তোয়াক্কা না করে বাল্যবিবাহ হয়ে আসছে। বাল্যবিবাহের কারণে নারী শিক্ষার অগ্রগতি ব্যাহত হওয়া ছাড়াও মাতৃমৃত্যু ও শিশুমৃত্যুর ঝুঁকি বৃদ্ধি পাচ্ছে। 

সুধীমণ্ডলী,

কম বয়সে বিয়ের কারণে মেয়েদের ওপর এর প্রভাব মারাত্মক এবং তা দীর্ঘস্থায়ী হতে পারে। বাল্যবিবাহের ফলে মেয়েদের পড়ালেখার মান কমে যেতে পারে। তাদের আয়-রোজগার কমে যেতে পারে এবং তারা ব্যাপক হারে পারিবারিক সহিংসতার শিকার হতে পারে। এ ছাড়া গর্ভকালীন জটিলতা থেকে তারা মৃত্যুর ঝুঁকিতে পড়তে পারে, যা মাতৃ ও শিশুমৃত্যুর হার বাড়িয়ে দেবে।

প্রিয় সহযাত্রীবৃন্দ,

অপর এক প্রতিবেদনে দেখা গেছে, বিশ্বে শিশু জন্ম দিতে গিয়ে প্রতি ২০ মিনিটে একজন মা মারা যাচ্ছেন। অন্যদিকে প্রতি ঘণ্টায় মারা যাচ্ছে একজন নবজাতক। নবজাতক বেঁচে থাকলেও অনেক সময় তাকে শারীরিক ও মানসিক নানা জটিলতার মুখোমুখি হতে হয়। অপ্রাপ্তবয়স্ক মা প্রতিবন্ধী শিশু জন্মদান করতে পারে। এক্ষেত্রে গর্ভপাতের ঝুঁকিও বৃদ্ধি পায়। কিশোরী মা ও অপরিণত শিশু উভয়ই অপুষ্টি ও নানা ধরনের রোগে ভুগে থাকে। এছাড়াও বাল্যবিবাহের ফলে বিবাহ বিচ্ছেদের আশঙ্কা তৈরি হওয়া ছাড়াও নানা পারিবারিক অশান্তি, কলহ দেখা দেয়।

উপস্থিত গুণিজন,

গণপ্রজাতন্ত্রী বাংলাদেশ সরকারের দিন বদলের অঙ্গীকারে রয়েছে ২০২১ সালের মধ্যে শিশুমৃত্যুর হার প্রতি হাজারে ৫৪ থেকে কমিয়ে ১৫ করা হবে। ২০২১ সালের মধ্যে মাতৃমৃত্যুর হার প্রতি হাজারে ৩.৮ থেকে কমিয়ে ১.৫ করা হবে। বাল্যবিবাহ প্রতিরোধ করা না গেলে এই লক্ষ্যমাত্রা কোনোভাবেই অর্জন সম্ভব হবে না। বাল্যবিবাহ সংকুচিত করে দেয় কন্যাশিশুর জগৎ। আমরা যদি সবাই সচেতন হই তাহলেই কেবল কন্যাশিশুর অধিকার প্রতিষ্ঠা হবে। দেশে মা ও শিশুর অকাল মৃত্যু রোধ করা সম্ভব হবে। তাই বাল্যবিবাহ বন্ধে সর্বস্তরে সামাজিক আন্দোলন গড়ে তুলতে হবে এখন থেকেই ।

পরিশেষ,

বাল্যবিবাহ বন্ধে শিক্ষা গুরুত্বপূর্ণ ভূমিকা রেখে থাকে। এক্ষেত্রে নারীশিক্ষার ওপর বেশি জোর দিতে হবে। একই সঙ্গে মেয়েদের সামাজিক নিরাপত্তা এবং শিক্ষা শেষে কর্মসংস্থান নিশ্চিত করাটাও জরুরি। মেয়েদের স্বাস্থ্য-সংক্রান্ত বিষয়গুলো নিয়েও গুরুত্বের সঙ্গে ভাবতে হবে। এ ক্ষেত্রে আরও অনেক বেশি বিনিয়োগ প্রয়োজন। ছেলেমেয়ে দু'জনকেই সমান গুরুত্ব দেওয়াও জরুরি। ছেলেমেয়েদের মধ্যে বৈষম্য করা যাবে না। এসব বন্ধ করতে হলে কমিউনিটি পর্যায়ে ব্যাপক সচেতনতা তৈরি করতে হবে। ছেলেমেয়েদের সচেতন করতে হবে। সরকারি-বেসরকারিভাবে অনেক উদ্যোগ নিতে হবে। গণমাধ্যম ও সুশীল সমাজ এ ক্ষেত্রে গুরুত্বপূর্ণ ভূমিকা পালন করতে পারে। শিক্ষা বিস্তারের মাধ্যমে সবার মনে উদয় হোক শু বোধ। সমাজের পথ থেকে অপসারিত হোক বাল্যবিবাহের কাঁটা। শিশু- কিশোরদের, বিশেষত মেয়ে শিশুদের শতদলের মতো ফুটতে দেওয়া হোক।

Explanation:
বাল্যবিবাহ প্রতিরোধ করা অত্যাবশ্যক কারণ এটি শিশুর শারীরিক ও মানসিক স্বাস্থ্যের জন্য বিপজ্জনক, তাদের শিক্ষা ও সম্ভাবনা বন্ধ করে দেয় এবং মানবাধিকার লঙ্ঘন করে। বাল্যবিবাহ হলে গর্ভকালীন জটিলতা, নারীর নির্যাতন ও দারিদ্র্যের চক্র বাড়ে, তাই আইন, শিক্ষা ও সচেতনতা বাড়িয়ে শিশুদের শৈশব ও উন্নত ভবিষ্যত নিশ্চিত করতে হবে। তাই নীতিগত ও সামাজিক প্রচেষ্টায় বাল্যবিবাহ রোধ করাই সবার উত্তম স্বার্থ।

Sub-Questions:

