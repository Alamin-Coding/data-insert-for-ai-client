================================================================================
Question #1 (ID: 678716)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সৎ ভাই রাকিবকে কখনোই আপন ভাবতে পারেনি আনিস। পিতা মারা গেলে সে রাকিবকে সম্পত্তি থেকে বঞ্চিত করতে নানা কৌশল অবলম্বন করে। একদিন আনিস পিতার নামে জাল উইল বানাতে গিয়ে পুলিশের হাতে ধরা পড়ে। পুলিশের হাতে আটক ডাইকে সব জেনে-শুনেই রাকিব ছাড়িয়ে আনে এবং সব সম্পত্তি আনিসকে লিখে দেয়। আনিস রাকিবের এ আচরণে বিস্মিত হয় এবং তার মানসিকতার পরিবর্তন ঘটে।

Options:
ক. কোন যুদ্ধে সংগ্রাম সিং-এর পতন হয়?
খ. 'মাটির দখলই খাঁটি জয় নয়'— চরণটি বুঝিয়ে লেখো।
গ. উদ্দীপকের আনিস চরিত্রটি 'বাবুরের মহত্ত্ব' কবিতার কোন চরিত্রের সাথে সাদৃশ্যপূর্ণ? ব্যাখ্যা করো।
ঘ. উদ্দীপকের রাকিবকে বাবুর চরিত্রের সার্থক প্রতিনিধি বলা যায় কি? তোমার মতের স্বপক্ষে যুক্তি উপস্থাপন করো।


Correct Answer: 

Solution:
কখানুয়ার যুদ্ধে সংগ্রাম সিং-এর পতন হয়।খসৃরাজ্য দখলের পাশাপাশি রাজ্যের জনগণের হৃদয় জয় করার ভেতরই রাজার ক্ষমতার স্থায়িত্ব নির্ভরশীল।সম্রাট বাবুর পানিপথ প্রান্তরে পাঠান বাদশা ইব্রাহিম লোদিকে পরাজিত ও হত্যা করে দিল্লির সিংহাসন অধিকার করেন। তাঁর বিরুদ্ধে সংগ্রাম সিং যুদ্ধ ঘোষণা করলেন। সংগ্রাম সিংয়ের সাথে খানুয়ার প্রান্তরে বাবুরের প্রচণ্ড যুদ্ধ হয়। সেখানে সংগ্রাম সিংয়ের পতন ঘটে, গোটা উত্তর ভারত বাবুরের শাসনাধীন হয়ে পড়ে। বাবুর বুঝতে পারে রাজ্য দখল তথা দেশের মাটি দখল করেই দেশের সুশাসন ও ক্ষমতা সুপ্রতিষ্ঠিত করা যায় না। দেশের জনগণের মন জয় করে রাজ্যশাসন করাই সমীচীন। প্রশ্নোত্ত চরণে এ কথাই বোঝানো হয়েছে।গউদ্দীপকের আনিস চরিত্রটির মানসিক পরিবর্তনের দিকটি তাকে 'বাবুরের মহত্ত্ব' কবিতার রণবীর চৌহানের সাথে সাদৃশ্যপূর্ণ করে তুলেছে।কালিদাস রচিত 'বাবুরের মহত্ত্ব' কবিতায় যুদ্ধে পরাজিত রাজপুত রণবীর চৌহান প্রতিহিংসাবশত সম্রাট বাবুরকে হত্যা করতে চায়। কিন্তু বাবুর নিজের জীবনের মায়া না করে যখন পাগলা হাতির কবল থেকে এক মেথর শিশুকে রক্ষা করেন তখন ঘাতক রাজপুত নিজের ভুল বুঝতে পারে এবং অনুতপ্ত হয়। বাবুরের মহানুভবতায় বিস্মিত হয়ে রণবীর চৌহান তাঁর কাছে ক্ষমা চায়। মহানুভব বাবুর তাকে ক্ষমা করে দেন এবং নিজের দেহরক্ষী নিয়োগ করেন। উদ্দীপকের আনিস তার সৎভাই রাকিবকে ভালোবাসতে পারেনি। আর তাই ভাইকে সম্পত্তি থেকে বঞ্চিত করতে জাল উইল বানাতে চেষ্টা করেছে এবং পরিণতিতে পুলিশের কাছে ধরা পড়েছে। কিন্তু যে ভাইকে সে ঠকাতে চেয়েছিল সেই রাকিবই তাকে জেল থেকে ছাড়িয়ে এনেছে এবং সম্পত্তি লিখে দিয়েছে। আনিস তার ভাইয়ের এমন আচরণে বিস্মত হয় এবং তার আচরণের পরিবর্তন হয়। 'বাবুরের মহত্ত্ব' কবিতায়ও সাদৃশ্যপূর্ণ একটি ঘটনার অবতারণা হয়েছে। সেখানে রণবীর চৌহান যাকে হত্যা করতে বদ্ধপরিকর ছিল সেই সম্রাট বাবুরের মহত্ত দেখে তার মানসিক পরিবর্তন ঘটে। সুতরাং; উদ্দীপকের আনিস এবং 'বাবুরের মহত্ত্ব' কবিতায় রণবীর চৌহানের নিজেদের ঘৃণ্য কর্মকাণ্ডের জন্য অনুতপ্ত হওয়ার দিকটি তাদের দুজনকে সাদৃশ্যপূর্ণ করে তুলেছে।ঘচারিত্রিক বৈশিষ্ট্যের দিক দিয়ে উদ্দীপকের রাকিবকে বাবুর চরিত্রের সার্থক প্রতিনিধি বলা যায়।কালিদাস রায় রচিত 'বাবুরের মহত্ত্ব' কবিতায় সম্রাট বাবুরের মহানুভবতা বর্ণিত হয়েছে। যুদ্ধে পরাজিত চিতোরের এক তরুণ রাজপুত রণবীর চৌহান প্রতিশোধের মোহে অন্ধ হয়ে বাবুরকে হত্যা করতে চায়। কিন্তু বাবুরের নিজের জীবনের মায়া ত্যাগ করে মত্ত হাতির কবল থেকে মেথর শিশুকে উদ্ধারের দৃশ্য দেখে সে অত্যন্ত বিস্মিত হয়। তাঁর কাছে ক্ষমা চেয়ে নিজের অপরাধ স্বীকার করে। মহৎপ্রাণ বাবুর তাকে ক্ষমা করে দেন। উদ্দীপকে বর্ণিত রাকিব চরিত্রে উঠে এসেছে মহত্ত্ব ও মানবিক মূল্যবোধ। তার যে ভাই তাকে সকল সম্পত্তি থেকে বঞ্চিত করতে চেয়েছিল সেই ভাইকেই সে জেল থেকে ছাড়িয়ে এনেছে এবং ভাইকে সম্পত্তি লিখে দিয়েছে। তার এমন আচরণ লোভী ভাইকে বিস্মিত করেছে। আর তাই সে অনুতপ্ত হয়ে নিজের মানসিক পরিবর্তন ঘটিয়েছে। পরোপকার ও ক্ষমা করার মহৎ গুণগুলো মানবজীবনকে সার্থক করে তোলে। উদ্দীপকের রাকিব তার লোভী ভাইকে ক্ষমা ও সম্পদ দান করার মাধ্যমে যে মহত্ত্ব দেখিয়েছে, তা ইতিহাসে বিরল। সে চাইলেই তার ভাইকে শাস্তি দিতে পারত কিন্তু মানবিক মূল্যবোধের কারণে সে তা করেনি। তার মহানুভবতায় মুগ্ধ হয়ে আনিস তার ভুল বুঝতে পারে। 'বাবুরের মহত্ত্ব' কবিতায় সম্রাট বাবুরের ক্ষমা করার এমনি এক মহৎ ঘটনার বর্ণনা রয়েছে। উদ্দীপক এবং 'বাবুরের মহত্ত্ব' কবিতা পড়ে আমরা তাঁদের মহানুভবতা সম্পর্কে অবহিত হতে পারি এবং তাঁদের মহৎ আদর্শে অনুপ্রাণিত হয়ে মানবিক মূল্যবোধসম্পন্ন আদর্শ জীবন গড়তে পারি। সুতরাং, চারিত্রিক বৈশিষ্ট্যের দিক দিয়ে উদ্দীপকের রাকিবকে বাবুর চরিত্রের সার্থক প্রতিনিধি বলা যায়।

Explanation:


Sub-Questions:

================================================================================
Question #2 (ID: 678721)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রচণ্ড বন্যায় ডুবে যায় টাঙ্গাইলের ব্যাপক অঞ্চল। অনেকেরই ঘর-বাড়ি ডুবে যায়। নিরাশ্রয় হয়ে পড়ে অগণিত মানুষ। বন্যায় ক্ষতিগ্রস্ত এমনি একটা পরিবার নৌকায় চড়ে নিরাপদ আশ্রয়ের সন্ধানে ছুটে। তীব্র স্রোতের টানে নৌকাটি উল্টে গেলে সবাই সাঁতার কেটে উঠে এলেও জলে ডুবে যায় একটি শিশু। বড় মিয়া নামের এক যুবক এ দৃশ্য দেখে ঝাঁপিয়ে পড়ে উদ্ধার করেন শিশুটিকে। কূলে উঠে অসুস্থ হয়ে পড়েন তিনি। ডাক্তার এসে পরীক্ষা-নিরীক্ষা করে জানালেন বড় মিয়া আর বেঁচে নেই।

Options:
ক. 'গুপ্ত কৃপাণ' কী?
খ. মাটির দখলই খাঁটি জয় নয়'— বলতে কী বোঝানো হয়েছে?
গ. উদ্দীপকের পথিকের সাথে ‘বাবুরের মহত্ত্ব' কবিতার যে চরিত্রের মিল খুঁজে পাওয়া যায়, তা আলোচনা করো।
ঘ. উদ্দীপকের ইউসুফ যেন 'বাবুরের মহত্ত্ব' কবিতার সম্রাট বাবুরের যথার্থ প্রতিনিধি — বিশ্লেষণ করো।


Correct Answer: 

Solution:
কগুপ্ত কৃপাণ' হলো লুকানো তলোয়ার।খরাজ্য দখলের পাশাপাশি রাজ্যের জনগণের হৃদয় জয় করার ভেতরই রাজার ক্ষমতার স্থায়িত্ব নির্ভরশীল।সম্রাট বাবুর পানিপথ প্রান্তরে পাঠান বাদশা ইব্রাহিম লোদিকে পরাজিত ও হত্যা করে দিল্লির সিংহাসন অধিকার করেন। তাঁর বিরুদ্ধে সংগ্রাম সিং যুদ্ধ ঘোষণা করলেন। সংগ্রাম সিংয়ের সাথে খানুয়ার প্রান্তরে বাবুরের প্রচণ্ড যুদ্ধ হয়। সেখানে সংগ্রাম সিংয়ের পতন ঘটে, গোটা উত্তর ভারত বাবুরের শাসনাধীন হয়ে পড়ে। বাবুর বুঝতে পারে রাজ্য দখল তথা দেশের মাটি দখল করেই দেশের সুশাসন ও ক্ষমতা সুপ্রতিষ্ঠিত করা যায় না। দেশের জনগণের মন জয় করে রাজ্যশাসন করাই সমীচীন। প্রশ্নোত্ত চরণে এ কথাই বোঝানো হয়েছে।গউদ্দীপকের হত্যাকারী 'বাবুরের মহত্ত্ব' কবিতায় রণবীর চৌহানের সাথে সাদৃশ্যপূর্ণ।'বাবুরের মহত্ত্ব' কবিতায় রাজপুত রণবীর চৌহান প্রতিহিংসাবশত বাবুরকে হত্যা করার জন্য মরিয়া হয়ে ওঠে। ছদ্মবেশী বাবুর রণবীরের উদ্দেশ্যের কথা জানতে পারেন। কিন্তু রণবীর বাবুরের কাছে নিজের দোষ স্বীকার করে ক্ষমা চাইলে মহৎপ্রাণ বাবুর তাকে ক্ষমা করে দেন। উদ্দীপকের ঘাতকও নিজের অপরাধ স্বীকার করে ক্ষমা প্রার্থনা করে। উদ্দীপকে ইউসুফের পুত্র ইব্রাহিমকে হত্যা করে এক গুপ্তঘাতক। ইউসুফ দীর্ঘদিন ধরে পুত্র হত্যাকারীকে অনুসন্ধান করে আসছেন। কিন্তু হত্যাকারী নিজেই এসে তাকে জানায় যে, সে-ই ইব্রাহিমকে হত্যা করেছে। এ কথা জানার পর ইউসুফ আগন্তুক হত্যাকারীকে ক্ষমা করে দেন এবং সবচেয়ে বলবান ঘোড়ায় উঠিয়ে দূর দেশে পাঠিয়ে দেন। 'বাবুরের মহত্ত্ব' কবিতায়ও দেখা যায়, রণবীর চৌহান বাবুরকে হত্যা করতে চেয়েও পরে তার মহত্ত্বে মুগ্ধ হয়ে নিজ অপরাধ স্বীকার করে এবং ক্ষমা পায়। এদিক দিয়ে উদ্দীপকের গুপ্তঘাতকের সাথে 'বাবুরের মহত্ত্ব' কবিতার রণবীর চৌহানের সাদৃশ্য রয়েছে।ঘক্ষমাশীলতার মহান দৃষ্টান্ত উপস্থাপনে উদ্দীপকের ইউসুফ এবং 'বাবুরের মহত্ত্ব' কবিতার বাবুর একই চেতনার প্রতিভূ।ক্ষমাই মহত্ত্বের লক্ষণ। অপরাধীকে শাস্তি দেওয়ার পরিবর্তে তাকে ক্ষমা করলে অপরাধী অনুতপ্ত হয় এবং নিজেকে শোধরানোর সুযোগ পায়। উদ্দীপকের ইউসুফ দীর্ঘদিন ধরে তার পুত্রের হত্যাকারীকে খুঁজে বেড়ান। তিনি পুত্র হত্যার প্রতিশোধ নিতে চান হত্যাকারীকে নিজ হাতে শাস্তি দিয়ে। অথচ সেই হত্যাকারী নিজেই ইউসুফকে জানায় সে-ই তার পুত্রের হত্যাকারী। এ কথা শোনার পর মহৎ হৃদয়ের অধিকারী ইউসুফ পুত্রের ঘাতককে ক্ষমা করে দেন এবং তাকে সবচেয়ে বলবান ঘোড়ায় চড়িয়ে দূর দেশে পাঠিয়ে দেন। 'বাবুরের মহত্ত্ব' কবিতায় সম্রাট বাবুরকে হত্যা করতে দিল্লির পথে পথে ঘুরে বেড়ায় রাজপুত চৌহান। কিন্তু প্রজার প্রতি বাবুরের ভালোবাসা ও মহত্ত্ব দেখে চৌহান নিজ অপরাধ স্বীকার করে বাবুরের কাছে ক্ষমা চায়। মহৎপ্রাণ বাবুর তাকে ক্ষমা করে নিজ দেহরক্ষী নিযুক্ত করেন। 'বাবুরের মহত্ত্ব' কবিতায় ক্ষমাশীলতার দৃষ্টান্ত দেখতে পাওয়া যায়। উদ্দীপকের ইউসুফও পুত্রের হত্যাকারীকে ক্ষমা করে নিরাপদে দূর দেশে পাঠিয়ে দেন। এক্ষেত্রে ইউসুফ এবং আলোচ্য কবিতার বাবুর উভয়ই ক্ষমাশীলতার মহান দৃষ্টান্ত উপস্থাপন করেছেন। এদিক বিবেচনায় বলা যায়, উদ্দীপকের ইউসুফ এবং 'বাবুরের মহত্ত্ব' কবিতার বাবুর একই চেতনার প্রতিভূ।

Explanation:


Sub-Questions:

================================================================================
Question #3 (ID: 678726)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রচণ্ড বন্যায় ডুবে যায় টাঙ্গাইলের ব্যাপক অঞ্চল। অনেকেরই ঘর-বাড়ি ডুবে যায়। নিরাশ্রয় হয়ে পড়ে অগণিত মানুষ। বন্যায় ক্ষতিগ্রস্ত এমনই একটা পরিবার নৌকায় চড়ে নিরাপদ আশ্রয়ের সন্ধানে ছুটে। তীব্র স্রোতের টানে নৌকাটি উল্টে গেলে সবাই সাঁতার কেটে উঠে এলেও জলে ডুবে যায় একটি শিশু। বড় মিয়া নামের এক যুবক এ দৃশ্য দেখে ঝাঁপিয়ে পড়ে উদ্ধার করেন শিশুটিকে। কূলে উঠে অসুস্থ হয়ে পড়েন তিনি। ডাক্তার এসে পরীক্ষা-নিরীক্ষা করে জানালেন বড় মিয়া আর বেঁচে নেই।

Options:
ক. রণবীর চৌহান কে ছিলেন?
খ. 'বড়ই কঠিন জীবন দেওয়া যে জীবন নেওয়ার চেয়ে' — কেন?
গ. উদ্দীপকে বর্ণিত বড় মিয়ার আচরণে 'বাবুরের মহত্ত্ব' কবিতায় ফুটে ওঠা দিকটি ব্যাখ্যা করো।
ঘ. উদ্দীপকটিতে 'বাবুরের মহত্ত্ব' কবিতার একটা বিশেষ দিকের প্রতিফলন ঘটলেও সমভাব ধারণ করে না— যুক্তিসহ বুঝিয়ে লেখো।


Correct Answer: 

Solution:
করণবীর চৌহান ছিলেন এক স্বদেশপ্রেমিক রাজপুত যুবক।খকোনো মানুষকে হত্যা করা যতটা কঠিন তার জীবন রক্ষা করা এর চেয়েও অনেক বেশি কঠিন।কোনো মানুষকে হত্যা করা সহজসাধ্য বিষয় নয়। অনেক ক্ষেত্রেই হত্যাকারীকে জীবনের ঝুঁকি নিতে হয়। তবে কোনো মানুষের প্রাণ বাঁচানো আরও কঠিন। প্রাণ নেওয়ার ক্ষমতা মানুষের থাকলেও প্রাণ দেওয়ার ক্ষমতা কারো নেই। তাছাড়া কারো প্রাণ বাঁচানোর জন্য যেমন মানসিকতার প্রয়োজন হয় তা খুব বেশি মানুষের মাঝে লক্ষ করা যায় না। তাই জীবন কেড়ে নেওয়া যত কঠিন জীবন দান করা তার চেয়েও বেশি কঠিন।গউদ্দীপকে বর্ণিত বড় মিয়ার আচরণে 'বাবুরের মহত্ত্ব' কবিতার সম্রাট বাবুরের মহানুভবতার দিকটি ফুটে উঠেছে।'বাবুরের মহত্ত্ব' কবিতায় কালিদাস রায় মুঘল বাদশাহ বাবুরের মানবপ্রেমের কথা তুলে ধরেছেন। এক মেথরের শিশুকে বাঁচানোর জন্য তিনি নিজের জীবন বিপন্ন করেন। মত্ত হাতির কবল থেকে শিশুটির জীবন রক্ষা করেন তিনি। উদ্দীপকে বর্ণিত বড় মিয়া একজন মহৎপ্রাণ মানুষ। স্রোতের তোড়ে ডুবে যাওয়া অসহায় শিশুটিকে উদ্ধারের জন্য জীবনের ঝুঁকি নেন তিনি। শেষ পর্যন্ত শিশুটিকে উদ্ধার করতে সমর্থ হলেও নিজে মৃত্যুর কোলে ঢলে পড়েন। সম্রাট বাবুরের মতোই উদ্দীপকের বড় মিয়াও মহানুভবতার অনুপম দৃষ্টান্ত উপস্থাপন করেছেন।ঘউদ্দীপকে 'বাবুরের মহত্ত্ব' কবিতার একটি বিশেষ দিক ফুটে উঠলেও কবিতা ও উদ্দীপকের প্রেক্ষাপট এক নয়।'বাবুরের মহত্ত্ব' কবিতায় কালিদাস রায় মুঘল সাম্রাজ্যের মহান শাসক বাবুরের মহত্ত্বের পরিচয় তুলে ধরেছেন। ভারতবর্ষে মুঘল সাম্রাজ্য প্রতিষ্ঠার পরে বাবুর প্রজাদের মন জয় করতে ব্রতী হন। এই লক্ষ্যে সাধারণ মানুষের ছদ্মবেশে দিল্লীর পথে পথে ঘুরে বেড়াতে থাকেন তিনি। উদ্দীপকে বড় মিয়া নামক এক নিঃস্বার্থ মানসিকতার ব্যক্তির পরিচয় পাওয়া যায়। বন্যার পানিতে ভেসে যাওয়া শিশুটিকে বাঁচাতে তিনি নিজের জীবনের পরোয়া করেননি। শেষ পর্যন্ত নিজের জীবনের বিনিময়ে শিশুটিকে বাঁচাতে সক্ষম হন তিনি। 'বাবুরের মহত্ত্ব' কবিতায় সম্রাট হিসেবে বাবুরের মহত্ত্বের পরিচয় ফুটে উঠেছে। সেই সঙ্গে তাঁর আদর্শ ও মানবিক মূল্যবোধও প্রকাশ পেয়েছে। কিন্তু উদ্দীপকে বর্ণিত ঘটনার মাধ্যমে আমরা কেবল বড় মিয়ার উদার মানসিকতারই প্রমাণ পাই। আলোচ্য কবিতায় ভারতে মুঘল সাম্রাজ্যের গোড়াপত্তনের ইতিহাস এবং বাবুরের সংগ্রামী অভিযাত্রার কথাও তুলে ধরা হয়েছে। এ ধরনের কোনো প্রসঙ্গ উদ্দীপকে নেই। কবিতায় বাবুরের যে মহত্ত্বের প্রমাণ পাওয়া যায় তার সঙ্গে উদ্দীপকের রয়েছে ঘনিষ্ট সম্পর্ক। কিন্তু উদ্দীপকের ঘটনায় তেমন কোনো বিশেষ পটভূমির ইঙ্গিত নেই। তাই সার্বিক বিবেচনায় বলা যায়, প্রশ্নোক্ত উক্তিটি যথাযথ।

Explanation:


Sub-Questions:

================================================================================
Question #4 (ID: 678731)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গত ২৩ জুন ২০১৮ তারিখ থাইল্যান্ডের উত্তরাঞ্চলীয় চিয়াংরাই এলাকার থাম লুয়াং গুহায় বেড়াতে গিয়ে নিখোঁজ হয় ১২ জন খুদে ফুটবলার ও তাদের কোচ। ৯ দিন গুহায় আটকে থাকার পর ২ জুলাই ব্রিটিশ ডুবুরিরা তাদের সন্ধান পান। এরপর থেকেই শুরু হয় রুদ্ধশ্বাসে ভরা উদ্ধার অভিযান। এই উদ্ধার অভিযান পরিচালনা করতে গিয়ে প্রাণ হারান সামান কুনান। ১০ জুলাই সকলকে জীবিত উদ্ধারের মধ্য দিয়ে শেষ হয় অবিস্মরণীয় অভিযানটি।

Options:
ক. 'খানুয়ার প্রান্তর' কী?
খ. ‘কৃতঘ্ন দৌলত' বলতে কী বোঝানো হয়েছে?
গ. উদ্দীপকে উদ্ধারকর্মী সামান কুনান-এর মধ্যে 'বাবুরের মহত্ত্ব' কবিতার বাবুরের যে দিকটি ফুটে উঠেছে তা আলোচনা করো।
ঘ. উদ্দীপকের সামান কুনানের গুণটিই 'বাবুরের মহত্ত্ব' কবিতার বাবুরের সামগ্রিক রূপ নয়" — মন্তব্যটি বিশ্লেষণ করো।


Correct Answer: 

Solution:
কখানুয়ার প্রান্তর' বলতে মূলত আগ্রার পশ্চিমে অবস্থিত রণক্ষেত্র বা যুদ্ধক্ষেত্রকে বোঝায়।খকৃতঘ্ন দৌলত' বলতে বিশ্বাসঘাতক শাসক দৌলত খাঁ লোদির কথা বলা হয়েছে। বাবুরের ভারত আক্রমণকালে দৌলত খাঁ লোদি পাঞ্জাবের শাসক ছিলেন। তিনি নিজের শত্রু ইব্রাহিম লোদির সঙ্গে বিশ্বাসঘাতকতা করে বাবুরকে ভারত আক্রমণের জন্য আহ্বান করেন। পরবর্তীতে তিনি বাবুরের সঙ্গেও বিশ্বাসঘাতকতা করেন। তাই তাঁকে কৃতঘ্ন দৌলত বলা হয়েছে। যার অর্থ হলো, যে উপকারীর অপকার করে।গবাবুরের মহত্ত্ব' কবিতায় বর্ণিত অন্যের জন্য নিজের জীবন বাজি রাখার দিকটি উদ্দীপকের সামান কুনানের মধ্যে ফুটে উঠেছে। 'বাবুরের মহত্ত্ব' কবিতায় সম্রাট বাবুরের মহানুভবতার দিকটি চিত্রিত হয়েছে। বাবুর একটি পথশিশুর জীবন বাঁচাতে নিজের জীবনকে তুচ্ছজ্ঞান করেছেন। মূলত একজন সম্রাট ও প্রজাদরদি শাসক হিসেবে ইতিহাসে তিনি স্মরণীয়-বরণীয় হয়ে আছেন। উদ্দীপকের সামান কুনান একজন দায়িত্বশীল কর্মী। খুদে ফুটবলারদের উদ্ধারে তিনি ছিলেন দৃঢ়প্রতিজ্ঞ। তাদের উদ্ধার অভিযান পরিচালনা করতে গিয়ে নিজের প্রাণ উৎসর্গ করেন তিনি। সামান কুনানের আত্মোৎসর্গের মধ্য দিয়ে সম্ভব হয় খুদে ফুটবলারদের বেঁচে ফেরা। সামান কুনানের দায়িত্বশীলতা ও মহানুভবতা ফুটে উঠেছে আলোচ্য উদ্দীপকে। অন্যদিকে, উন্মাদ হাতির পদতলে পিষ্ট হতে যাওয়া পথ শিশুকে জীবন বাজি রেখে বাঁচান বাবুর। শিশুটিকে বাঁচানোর মধ্য দিয়ে বাবুরের দায়িত্বশীল ও মহত্ত্বের দিকটি প্রকাশ পেয়েছে।ঘউদ্দীপকে সামান কুনানের মহানুভবতার দিকটি উঠে আসলেও 'বাবুরের মহত্ত্ব' কবিতায় বাবুরের মহানুভবতার পাশাপাশি ক্ষমাশীলতার দিকটি চিত্রিত হয়েছে। 'বাবুরের মহত্ত্ব' কবিতায় মুঘল সম্রাট বাবুরের মহানুভবতা বর্ণিত হয়েছে। এখানে তাঁর মহৎ আদর্শ ও মানবিক মূল্যবোধকে সুন্দরভাবে তুলে ধরা হয়েছে। একটি পথশিশুকে বাঁচাতে জীবন বাজি রেখেছিলেন তিনি, এমনকি ক্ষমা করেছিলেন তাঁকে হত্যা করতে আসা যুবক রণবীর চৌহানকে। উদ্দীপকে থাইল্যান্ডের থাম লুয়াং গুহায় আটকে পড়া খুদে ফুটবলার ও তাদের কোচের কথা বলা হয়েছে। তাদেরকে উদ্ধার করতে আসা ডুবুরিদের একজন ছিলেন সামান কুনান। এই সামান কুনান তাদের বাঁচাতে গিয়ে প্রাণ দিয়েছিলেন। তাদের সকলের বেঁচে যাওয়ার পেছনে অবদান রেখেছেন তিনি। একইভাবে আলোচ্য কবিতায় বাবুর হাতির তলায় পিষ্ট হতে যাওয়া এক পথশিশুকে বাঁচাতে নিজের জীবনকে তুচ্ছজ্ঞান করেছিলেন। 'বাবুরের মহত্ত্ব' কবিতায় সম্রাট বাবুর ছদ্মবেশে রাস্তায় বেরিয়েছিলেন প্রজাসাধারণের খোঁজ-খবর নেওয়ার জন্য। পথিমধ্যে তিনি এক নিচু জাতের শিশুকে মত্ত হাতির কবল থেকে প্রাণে বাঁচান। নিজের প্রাণনাশের আশঙ্কা থাকা সত্ত্বেও তিনি এ মহৎ কাজটি করেছিলেন। এমনকি তিনি রাজপুত-বীর রণবীর চৌহানকে ক্ষমা করে দিয়েছিলেন, যে কিনা দিল্লির রাজপথে ঘুরছিল তাঁকে হত্যা করার উদ্দেশ্যে। রণবীর চৌহান অপরাধ স্বীকার করে ক্ষমা চাইলে বাবুর শুধু তাকে ক্ষমাই করেননি বরং নিজের দেহরক্ষী হিসেবেও নিযুক্ত করেছিলেন। বাবুরের অনুরূপ ক্ষমাশীলতার এ দিকটি উদ্দীপকে অনুপস্থিত। তাই বলা যায়, আলোচ্য মন্তব্যটি যথার্থ।

Explanation:


Sub-Questions:

================================================================================
Question #5 (ID: 678736)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
উদ্দীপক-১: থাইল্যান্ডের থাম লুয়াং গুহায় কোচসহ তেরো জন কিশোর ফুটবলার আটকা পড়লে সে দেশের অবসরপ্রাপ্ত নৌবাহিনীর ডুবুরি সমস্ত বাধা উপেক্ষা করে তাদের খোঁজ করে খাদ্য ও ঔষধ সরবরাহ করেন। ফিরে আসার সময় সিলিন্ডারের অক্সিজেন শেষ হলে গুহার মধ্যে তিনি মৃত্যুবরণ করেন। তাঁর দুঃসাহসিক এ অভিযানে ১৩ জন মানুষের জীবন রক্ষা পায়।

উদ্দীপক-২: সুবর্ণপুর গ্রামের ওয়ার্ড মেম্বার তাঁর যোগ্যতাবলে ইউনিয়ন চেয়ারম্যান, পরবর্তীতে মেয়র এভাবে এখন তিনি জাতীয় সংসদের একজন সম্মানিত সদস্য। জনগণ তাঁর প্রশংসায় পঞ্চমুখ হলে তিনি মনে করেন দেশ ও জনগণের জন্য তাঁকে আরও অনেক কিছু করতে হবে।

Options:
ক. বাবুরের ছদ্মবেশে রাজপথে ঘোরার কারণ কী?
খ. রণবীর চৌহানের প্রতিহিংসার অন্ধ মোহের ঘোর কেটে যায় কেন? ব্যাখ্যা করো।
গ. উদ্দীপক-১-এ 'বাবুরের মহত্ত্ব' কবিতায় সম্রাট বাবুর চরিত্রের কোন দিকটি ফুটে উঠেছে, তা বর্ণনা করো।
ঘ. উদ্দীপক-২-এর ওয়ার্ড মেম্বার কি সম্রাট বাবুরের সার্থক প্রতিনিধি? তোমার উত্তরের স্বপক্ষে যুক্তি দাও।


Correct Answer: 

Solution:
কপ্রজাদের দুঃখ-দুর্দশা নিজ চোখে অবলোকন করার জন্য বাবুর রাজপথে ছদ্মবেশে ঘুরেছিলেন।খবাবুরের মহানুভবতা দেখে রণবীর চৌহানের প্রতিহিংসার অন্ধ মোহের ঘোর কেটে যায়।রণবীর চৌহান বাবুরকে হত্যা করার উদ্দেশ্যে দিল্লীর রাজপথে ঘুরছিলেন। এমন সময় তিনি বাবুরকে নিজের জীবনের মায়া ত্যাগ করে মত্ত হাতির কবল থেকে রাজপথে পড়ে থাকা এক মেথর শিশুকে উদ্ধার করতে দেখেন। বাবুরের এমন মহানুভবতা দেখে রণবীর চৌহানের প্রতিহিংসার অন্ধ মোহের ঘোর কেটে যায়।গউদ্দীপক-১-এ 'বাবুরের মহত্ত্ব' কবিতায় বর্ণিত সম্রাট বাবুরের মহানুভবতার দিকটি ফুটে উঠেছে।'বাবুরের মহত্ত্ব' কবিতায় মুঘল সম্রাট বাবুরের মহৎ আদর্শের দিকগুলো চিত্রিত হয়েছে। সম্রাট বাবুর শুধু বিজয়ী বীরই ছিলেন না, ছিলেন মহানুভবতার এক জ্বলন্ত নিদর্শন। আর তাই তো তিনি এক মেথর শিশুকে বাঁচাতে নিজের জীবন বাজি রেখেছিলেন।উদ্দীপক-১-এ বর্ণিত নৌবাহিনীর অবসরপ্রাপ্ত ডুবুরি গুহায় আটকে পড়া কিশোর ফুটবলারদের বাঁচাতে এগিয়ে আসেন। জীবনের ঝুঁকি থাকা সত্ত্বেও তিনি কিশোরদের কাছে খাদ্য ও ঔষধ সরবরাহ করেন। কিন্তু পরিতাপের বিষয় এই যে, গুহা থেকে ফিরে আসার সময় সিলিন্ডারের অক্সিজেন ফুরিয়ে গেলে তিনি মৃত্যুবরণ করেন। তাঁর এ মহৎ অবদানের ফলেই রক্ষা পেয়েছিল খুদে ফুটবলাররা। এদিকে আলোচ্য কবিতার বাবুর সম্রাট হয়েও এক পথশিশুর জীবন বাঁচাতে জীবনের ঝুঁকি নিয়েছিলেন। বাবুরের এ মহানুভবতার দিকটিই উদ্দীপক-১-এ ফুটে উঠেছে।ঘবাবুরের মহত্ত্ব' কবিতায় বাবুর নিজের জীবনের মায়া ত্যাগ করে মত্ত হাতির কবল থেকে এক মেথর শিশুকে উদ্ধার করেন। কবিতাটিতে মুঘল সম্রাট বাবুর চরিত্রের মানবিক দিকগুলোর উন্মোচন ঘটেছে। বিজয়ী এক শাসকের মহৎ আদর্শের পরিচয় ফুটে উঠেছে কবিতাটিতে।উদ্দীপক-২-এ সুবর্ণপুর গ্রামের এক সময়ের ওয়ার্ড মেম্বারের কথা বলা হয়েছে। তিনি নিজ যোগ্যতাবলে ইউনিয়ন চেয়ারম্যান-পরবর্তীতে মেয়র এবং এক পর্যায়ে জাতীয় সংসদের সদস্য নির্বাচিত হন। জনগণ তাঁর প্রশংসায় পণ্যমুখ হলেও তিনি মনে করেন দেশ ও জনগণের জন্য তাঁর এখনো অনেক কিছু করার বাকি।'বাবুরের মহত্ত্ব' কবিতায় বর্ণিত মুঘল সম্রাট বাবুর প্রজাসাধারণের খোঁজ খবর নিতে দিল্লির রাজপথে বেরিয়েছিলেন। এমন সময় পথে এক পাগলা হাতির আক্রমণ ঘটলে তিনি জীবনের ঝুঁকি নিয়ে হাতির পায়ে পিষ্টপ্রায় এক শিশুকে উদ্ধার করেন। এমনকি তাকে হত্যা করতে আসা রাজপুত যুবক রণবীর চৌহান অপরাধ স্বীকার করে ক্ষমা চাইলে তাকেও তিনি ক্ষমা করে দেন। উপরন্তু প্রাণবধ করতে আসা যুবককে নিজ দেহরক্ষী হিসেবে নিযুক্ত করে তিনি ক্ষমাশীলতার বিরল দৃষ্টান্ত স্থাপন করেন। উদ্দীপক-২-এ এক জনদরদি প্রশাসকের কথা বলা হলেও তাঁর চরিত্রে বাবুরের ন্যায় মহানুভব ও ক্ষমাশীল রূপটির পরিচয় মেলেনি। তাই তাঁকে সম্রাট বাবুরের সার্থক প্রতিনিধি বলা যায় না।

Explanation:


Sub-Questions:

================================================================================
Question #6 (ID: 678741)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আহত শিশু কুলসুমকে জড়িয়ে অশ্রুসজল পুলিশ কনস্টেবল শের আলীর ঊর্ধ্বশ্বাসে হাসপাতালের দিকে ছুটে চলার সেই দৃশ্য এখনো অনেকের চোখে জীবন্ত। এই নিরন্তন ছুটে চলার যুগে মানুষ যখন নিজেকে নিয়ে ব্যস্ত তখন শের আলীর মতো কেউ কেউ মানবতার ব্যতিক্রমী উদাহরণ হিসেবে আবির্ভূত হন। এভাবে বার বার অসহায় মানুষের পাশে দাঁড়ানো নিয়ে জানতে চাওয়া হয়েছিল তাঁর ভাবনা। শের আলীর সাবলীল ও সংক্ষিপ্ত উত্তর, 'আমার ভালো লাগে।'

Options:
ক. বাবুরের আসল নাম কী?
খ. 'কুর্তার তলে কৃপাণ লুকিয়ে ঘুরিছে সে পথে পথে' – কে, কেন ঘুরছে?
গ. উদ্দীপকের সাথে বাবুর চরিত্রের সাদৃশ্য তুলে ধরো।
ঘ. 'সাদৃশ্য থাকলেও উদ্দীপকটি বাবুর চরিত্রের সামগ্রিক দিক ধারণ করতে পারেনি' — মন্তব্যটি বিচার করো।


Correct Answer: 

Solution:
কবাবুরের আসল নাম জহিরউদ্দিন মুহাম্মদ।খকুর্তার তলে কৃপাণ লুকিয়ে রাজপুত বীর রণবীর চৌহান বাবুরকে হত্যা করার জন্য ঘুরছেন। রাজ্য বিজয়ের পর বাবুর প্রজাসাধারণের হৃদয় জয়ে মনোযোগী হন। কিন্তু বাবুরের এই জয় কোনোভাবেই মেনে নিতে পারেননি রাজপুতগণ। তাই তাঁরা বাবুরকে হত্যার পরিকল্পনা করেন। তাদের এই পরিকল্পনা বাস্তবায়ন করার জন্য রাজপুত বীর রণবীর চৌহান ছদ্মবেশে কুর্তার তলে কৃপাণ লুকিয়ে দিল্লির রাজপথে ঘুরছিলেন।গমহানুভবতার দিক থেকে উদ্দীপকের সাথে 'বাবুরের মহত্ত্ব' কবিতায় মুঘল সম্রাট বাবুরের মহানুভবতার সাদৃশ্য রয়েছে। রাজ্য প্রতিষ্ঠার পর সম্রাট বাবুর প্রজাসাধারণের হৃদয় জয়ে আগ্রহী হয়ে ওঠেন। রাস্তায় পড়ে থাকা মেথর শিশুটির পরিচয় তাঁর কাছে মুখ্য ছিল না, বরং শিশুটির জীবন বাঁচানোই তাঁর কাছে মুখ্য ছিল। তাই নিজের জীবন বাজি রেখে রাস্তায় পড়ে থাকা মেথর শিশুটিকে প্রাণে বাঁচান তিনি। তাঁর এই মহানুভবতায় মুগ্ধ হয়ে চিরশত্রু রণবীর চৌহানও মিত্রে পরিণত হয়েছিল। অন্যদিকে, উদ্দীপকে পুলিশ কনস্টেবল শের আলীর মহানুভবতার পরিচয় ফুটে উঠেছে। এই নিরন্তন ছুটে চলার যুগে মানুষ যখন নিজেকে নিয়ে ব্যস্ত তখন শের আলী নিজেকে নিয়ে ব্যস্ত থাকেননি। সমাজের অসহায় মানুষের বিপদে-আপদে পাশে দাঁড়িয়েছেন। মহানুভবতার দিক থেকে মুঘল সম্রাট বাবুর আর উদ্দীপকের শের আলী তাই সাদৃশ্যপূর্ণ।ঘসাদৃশ্য থাকলেও উদ্দীপকটি বাবুর চরিত্রের সামগ্রিক দিক ধারণ করতে পারেনি'— মন্তব্যটি যথার্থ। 'বাবুরের মহত্ত্ব' কবিতায় বাবুর চরিত্রের মহানুভবতার বিভিন্ন দিক ফুটে উঠেছে। মুঘল সাম্রাজ্যের প্রতিষ্ঠাতা বাবুর নিজের জীবন বাজি রেখে এক মত্ত হাতির কবল থেকে রাস্তায় পড়ে থাকা এক শিশুর জীবন বাঁচান। এমনকি শত্রুর পরিচয় জানার পরও তিনি তাঁকে ক্ষমা করে পরম আদরে বুকে টেনে নেন। আমাদের বর্তমান সমাজে অনেক মহান হৃদয়ের মানুষকে আমরা দেখতে পাই, যাঁরা অন্যের কল্যাণে নিজেকে নিয়োজিত রাখেন। অন্যের কল্যাণে নিয়োজিত উদ্দীপকের শের আলীই তার প্রমাণ। আহত শিশুকে উদ্ধার করে তিনি হাসপাতালে পৌঁছে দেন, অসহায় মানুষের পাশে দাঁড়ান। মুঘল সম্রাট বাবুরের মহত্ত্ব তাঁর চরিত্রকে আরও অতুলনীয় করে তুলেছে। এছাড়া তিনি প্রজাবৎসল, দয়ালু এবং ক্ষমাশীল। বাবুর চরিত্রের এ সকল দিক উদ্দীপকে নেই। এ কারণে উদ্দীপকটি বাবুর চরিত্রের সামগ্রিক দিক ধারণ করতে পারেনি।

Explanation:


Sub-Questions:

================================================================================
Question #7 (ID: 678745)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অন্যের প্রতি ধন্যবাদ জ্ঞাপন ও কৃতজ্ঞতার মানসিকতা পোষণ নিজের সহজতা, উদারতা ও সুস্থতার জন্যই প্রয়োজন। উপকারীর উপকার স্বীকার না করা এবং তাকে কৃতজ্ঞতা না জানানো কিংবা অন্যের নিকট নিজ ঋণের কথা স্বীকার ও প্রকাশ না করা মানসিক সংকীর্ণতা ও অনুদারতার পরিচায়ক।

Options:
ক. পাঠান-বাদশা ইব্রাহিম লোদি কোথায় মারা যান?
খ. সম্রাট বাবুরকে মুঘল সিংহ বলা হয়েছে কেন? ব্যাখ্যা করো।
গ. উদ্দীপকের সঙ্গে 'বাবুরের মহত্ত্ব' কবিতার সাদৃশ্য তুলে ধরো।
ঘ. উদ্দীপকটি 'বাবুরের মহত্ত্ব' কবিতার মূলভাবকে ধারণ করতে পেরেছে কি? মতামত দাও।


Correct Answer: 

Solution:
কপাঠান বাদশা ইব্রাহিম লোদি পানিপথের যুদ্ধে মারা যান।খবীরত্ব আর দুরদর্শিতার জন্যই সম্রাট বাবুরকে মুঘল সিংহ বলা হয়েছে। সম্রাট বাবুরের হাত ধরেই ভারতবর্ষে মুঘল সম্রাজ্যের সূচনা হয়। অসীম বীরত্বের পরিচয় দিয়ে তিনি ভারত জয় করেন। একে একে সকল শত্রু বিনাশ করে তিনি দিল্লির সিংহাসনে আরোহণ করেন। তাঁর অমিয় তেজ এবং বীরত্বের কারণেই তাঁকে মুঘল সিংহ বলে অভিহিত করা হয়েছে।গউদারতার কথা উপস্থাপনের দিক থেকে উদ্দীপকের বক্তব্যের সঙ্গে 'বাবুরের মহত্ত্ব' কবিতার সাদৃশ্য রয়েছে। 'বাবুরের মহত্ত্ব' কবিতায় কবি ভারতবর্ষে সম্রাট বাবুরের ভারতবর্ষ জয় এবং সিংহাসনে আরোহণের পর প্রজাদের মন জয়ের প্রচেষ্টার বিষয়টি তুলে ধরেছেন। পাশাপাশি তাকে হত্যা করতে আসা চিতোরের রণযোদ্ধা রণবীর চৌহানকে ক্ষমা করে দেওয়ার মধ্য দিয়ে তাঁর উদারতা ও মহানুভবতার পরিচয় পাওয়া যায়। উদ্দীপকের বক্তব্যে উপকারীর প্রতি ধন্যবাদ জ্ঞাপন এবং কৃতজ্ঞতা প্রকাশের মধ্য দিয়ে উদার হওয়ার পরামর্শ দেওয়া হয়েছে। সেখানে এ বিষয়টিকে সুস্বাস্থ্যের নিয়ামক হিসেবে উপস্থাপন করা হয়েছে। উদ্দীপকের বক্তা মনে করেন, অন্যের প্রতি ধন্যবাদ জ্ঞাপন বা কৃতজ্ঞতা প্রকাশের মধ্য দিয়ে উদারতার পরিচয় পাওয়া যায়। একইভাবে, 'বাবুরের মহত্ত্ব' কবিতায় সম্রাট বাবুর ভারত জয়ের পর প্রজাদের হৃদয় জয়ে ব্রতী হন। সেখানে রণবীর চৌহানকে ক্ষমা করে দেওয়ার মধ্য দিয়ে তাঁর উদারতা এবং মহানুভবতার পরিচয় পাওয়া যায়। উদ্দীপকের বক্তব্যেও উদারতা প্রদর্শনের কথা বলা হয়েছে। এদিক থেকে উদ্দীপকের বক্তব্যের সঙ্গে আলোচ্য কবিতার মিল পরিলক্ষিত হয়।ঘউদ্দীপকটি 'বাবুরের মহত্ত্ব' কবিতার মূলভাবকে ধারণ করতে পারেনি বলেই আমি মনে করি। 'বাবুরের মহত্ত্ব' কবিতায় কবি সম্রাট বাবুরের মহানুভবতার কথা তুলে ধরেছেন। অনুপম বীরত্বের পরিচয় দিয়ে তিনি ভারতবর্ষ জয় করেন। কিন্তু রাজ্য জয় করেই তিনি ক্ষান্ত হননি; প্রজাসাধারণের হৃদয় জয়ের জন্যও মনোযোগী হন। উদ্দীপকে অন্যের প্রতি ধন্যবাদ জ্ঞাপন এবং কৃতজ্ঞ থাকার গুরুত্ব সম্পর্কে আলোকপাত করা হয়েছে। বস্তুত, মানবিক কারণেই উপকারীকে ধন্যবাদ জানানো উচিত। তাছাড়া উপকারীর প্রতি কৃতজ্ঞ থাকার মধ্য দিয়ে উদারতা প্রকাশ পায়। মানসিক সুস্থতার জন্যও এটি প্রয়োজনীয়। অন্যথায়, মানসিক সংকীর্ণতা আমাদের গ্রাস করতে পারে। 'বাবুরের মহত্ত্ব' কবিতায় উল্লিখিত সম্রাট বাবুর সকল শত্রুকে পরাস্ত করে দিল্লির মসনদে আরোহণ করেন। তবে সিংহাসনে আরোহণ করেও শাসক হিসেবে নিজের দায়িত্বের কথা তিনি ভুলে যাননি। তাই সাধারণ মানুষের মন জয়ে তিনি নিবেদিত হন। শুধু তাই নয়, একদিন জীবনের ঝুঁকি নিয়ে এক মত্ত হাতির কবল থেকে একটি মেথর শিশুকে তিনি রক্ষা করেন। এমন আচরণে মুগ্ধ হয়ে চিতোরের তরুণ যোদ্ধা রণবীর চৌহান প্রতিশোধের মানসিকতা ত্যাগ করে তার কাছে আত্মসমর্পণ করে। এমতাবস্থায় উদারতার পরিচয় দিয়ে তিনি তাকে ক্ষমা করে দেন। উদ্দীপকে আলোচ্য কবিতার সম্রাট বাবুরের চরিত্রে ফুটে ওঠা উদারতার গুণটির কথা বলা হলেও উপরোক্ত অন্যান্য বিষয়গুলো ফুটে উঠেনি। সে বিবেচনায়, উদ্দীপকটি 'বাবুরের মহত্ত্ব' কবিতার মূলভাবকে ধারণ করতে পারেনি।

Explanation:


Sub-Questions:

================================================================================
Question #8 (ID: 678748)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
২০১৭ সালে পাবর্ত্য জেলা রাঙামাটি শহরে প্রবল পাহাড় ধস হয়। সেই পাহাড় ধসের কবলে পড়ে সে শহরের অনেক মানুষ। অনেকে মাটির নিচে চাপা পড়ে মৃত্যুর মুখে পতিত হয়। তখন স্বেচ্ছাসেবক দলের সর্দার তাহমিদ নিজের জীবন বাজি রেখে মৃত্যুমুখে পতিত সতেরো জন মানুষের প্রাণ রক্ষা করেন ।

Options:
ক. 'খানুয়ার প্রান্তর' কী?
খ. কৃতঘ্ন দৌলত' – বলতে কী বোঝানো হয়েছে?
গ. উদ্দীপকের স্বেচ্ছাসেবক দলের সর্দারের সাথে সম্রাট বাবুরের কোন দিকটির সাদৃশ্য রয়েছে? বুঝিয়ে লেখো
ঘ. উদ্দীপকে বর্ণিত আদর্শবোধ বাবুরের আদর্শের সামগ্রিক . পরিচয় বহন করে না।" - মন্তব্যটি বিশ্লেষণ করো।


Correct Answer: 

Solution:
কখানুয়ার প্রান্তর' আগ্রার পশ্চিমে অবস্থিত যুদ্ধক্ষেত্র।খকৃতঘ্ন দৌলত' বলতে বিশ্বাসঘাতক শাসক দৌলত খাঁ লোদির কথা বলা হয়েছে। বাবুরের ভারত আক্রমণকালে দৌলত খাঁ লোদি পাঞ্জাবের শাসক ছিলেন। তিনি নিজের শত্রু ইব্রাহিম লোদির সঙ্গে বিশ্বাসঘাতকতা করে বাবুরকে ভারত আক্রমণের জন্য আহ্বান করেন। পরবর্তীতে তিনি বাবুরের সঙ্গেও বিশ্বাসঘাতকতা করেন। তাই তাঁকে কৃতঘ্ন দৌলত বলা হয়েছে। যার অর্থ হলো, যে উপকারীর অপকার করে।গবাবুরের মহত্ত্ব' কবিতায় বর্ণিত সম্রাট বাবুরের মহানুভবতার সাথে উদ্দীপকের স্বেচ্ছাসেবক দলের সর্দারের সাদৃশ্য রয়েছে। 'বাবুরের মহত্ত্ব' কবিতায় সম্রাট বাবুর রাজপথে ঘুরে বেড়াতেন প্রজাদের দুঃখদুর্দশা নিজ চোখের দেখবার জন্য। তিনি নিজের জীবনের মায়া ত্যাগ করে মত্ত হাতির কবল থেকে মেথর শিশুকে উদ্ধার করেন। উদ্দীপকে পাহাড় ধসের কবলে পতিত মানুষের বিপন্ন অবস্থার কথা বর্ণিত হয়েছে। সেই দুর্ঘটনাস্থলে স্বেচ্ছাসেবক দলের সর্দার তাহমিদ মৃত্যুমুখে পতিত মানুষদের বাঁচাতে এগিয়ে আসেন। তিনি নিজের জীবন বাজি রেখে সতেরো জন মানুষের প্রাণ রক্ষা করেন। এক্ষেত্রে তাহমিদের মহানুভবতা ও মানবিকতাবোধের পরিচয় ফুটে ওঠে। 'বাবুরের মহত্ত্ব' কবিতায় সম্রাট বাবুরও নিজ জীবন বাজি রেখে মেথর শিশুকে মত্ত হাতির কবল থেকে রক্ষা করেন। সুতরাং, মহানুভবতার দিক থেকে উদ্দীপকের স্বেচ্ছাসেবক দলের সর্দারের সাথে সম্রাট বাবুরের সাদৃশ্য রয়েছে।ঘউদ্দীপকে শুধু 'বাবুরের মহত্ত্ব' কবিতায় উল্লিখিত বাবুরের মানবিকতার দিকটি বিধৃত হয়েছে, যা বাবুরের আদর্শের সামগ্রিক পরিচয় বহন করে না। "বাবুরের মহত্ত্ব' কবিতায় বাবুরের মহানুভবতা বর্ণিত হয়েছে। রাজ্য জয়ের পর প্রজাসাধারণের দুঃখ-দুর্দশা জন্য তিনি ছদ্মবেশে ঘুরে বেড়াতেন এবং তা দূর করার ব্যবস্থা করতেন। একদিন রাজপথে তিনি একটি মত্ত হাতির কবল থেকে একটি মেথর শিশুকে উদ্ধার করেন। এতে বাবুরের মহানুভবতা ও মানবিক মূল্যবোধের পরিচয় ফুটে ওঠে। উদ্দীপকে পাহাড় ধসে বিপন্ন মানুষের উদ্ধার কাজে এগিয়ে আসেন তাহমিদ। পাহাড়ের নিচে চাপা পড়া অবস্থায় অনেক মানুষের আর্তনাদ দেখে তিনি বসে থাকতে পারেননি। নিজের জীবন বাজি রেখে মৃত্যুমুখে পতিত সতেরো জন মানুষকে উদ্ধার করেন। তাহমিদের এ দিকটি তার মহানুভবতার পরিচয় বহন করে, যা বাবুরের মহানুভব আদর্শের প্রতিনিধিত্ব করে। উদ্দীপকে 'বাবুরের মহত্ত্ব' কবিতার বাবুরের মানবিকতার দিকটি তুলে ধরা হয়েছে। কিন্তু উদ্দীপকের প্রতিফলিত এ দিকটি বাবুরের সামগ্রিক আদর্শকে বহন করে না। কেননা, আলোচ্য কবিতায় বাবুরের ক্ষমাশীলতার দিকটিও বর্ণিত হয়েছে। বাবুরের মহানুভবতায় মুগ্ধ হয়ে আততায়ী চৌহান তাঁর কাছে ক্ষমা চাইলে বাবুর নির্দ্বিধায় তাকে ক্ষমা করে দিয়ে নিজ দেহরক্ষী হিসেবে নিয়োগ করেন। তাছাড়া কবিতায় উঠে এসেছে বাবুরের রাজনৈতিক জীবন, প্রজার প্রতি ভালোবাসা, তাঁর বীরত্ব, ক্ষমার মতো মহান মানবিক মূল্যবোধ এবং মহৎ আদর্শ। সে তুলনায় উদ্দীপকের পরিসর খুব অল্প। এখানে কেবল মানবিক মূল্যবোধের দিকটি বর্ণিত হয়েছে। তাই এ কথা যথার্থ যে, উদ্দীপকে বর্ণিত আদর্শবোধ বাবুরের আদর্শের সামগ্রিক পরিচয় বহন করে না।

Explanation:


Sub-Questions:

================================================================================
Question #9 (ID: 678752)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“বাঁচিতে চাই না আর জীবন আমার সঁপিলাম, পীর, পুত পদে আপনার ইব্রাহিমের গুপ্তঘাতক আমি ছাড়া কেউ নয়, ঐ অসিখানা এ বুকে হানুন সত্যের হোক জয়।”

Options:
ক. বাবুর এর আসল নাম কী?
খ. 'সঁপিনু জীবন, করুণ এখন দণ্ডবিধান মোর।' — উক্তিটি কার, কেন?
গ. উদ্দীপকে উল্লিখিত ইব্রাহিমের গুপ্তঘাতকের সাথে ‘বাবুরের মহত্ত্ব' কবিতায় বর্ণিত রাজপুত বীরের সাদৃশ্যপূর্ণ দিকটি ব্যাখ্যা করো।
ঘ. উদ্দীপকটি ‘বাবুরের মহত্ত্ব' কবিতার সমগ্র ভাব প্রকাশে কতটুকু সক্ষম তা যুক্তি সহকারে বুঝিয়ে বল।


Correct Answer: 

Solution:
কবাবুর-এর আসল নাম — জহিরউদ্দিন মুহাম্মদ।খসম্রাট বাবুরের মহত্ত্বের পরিচয় পেয়ে রণবীর চৌহান তাঁর কাছে আত্মসমর্পণ করে প্রশ্নোক্ত উক্তিটি করেন।রণবীর চৌহান নিজ জাতির পরাজয়ের প্রতিশোধ নেওয়ার জন্য বাবুরকে হত্যা করতে চান। এজন্য তিনি দিল্লির পথে পথে বাবুরের সন্ধান করতে থাকেন। এ সময় তিনি দেখতে পান, পর্যটকবেশী বাবুর নিজের জীবনের মায়া ত্যাগ করে মত্ত হাতির কবল থেকে রাজপথে পড়ে থাকা একটি মেথর শিশুকে উদ্ধার করেন। রাজপুত যুবক রণবীর চৌহান বাবুরের এই মহত্ত্বে বিস্মিত হন। নিজের ভুল বুঝতে পেরে তাঁর কাছে আত্মসমর্পণ করেন এবং প্রশ্নোক্ত উক্তিটি দ্বারা নিজের অপরাধের শাস্তি পেতে চান।গউদ্দীপকে বর্ণিত গুপ্তঘাতক ও 'বাবুরের মহত্ত্ব' কবিতায় বর্ণিত দুজনেই মহৎ ব্যক্তিত্বের কাছে নিজেদের জীবন সঁপে দিয়েছেন রাজপুত বীর।'বাবুরের মহত্ত্ব' কবিতায় বর্ণিত সম্রাট বাবুরের উত্থানকে কোনো ভাবেই মেনে নিতে পারছিলেন না রাজপুতগণ। রাজপুত বীর তরুণ রণবীর চৌহান বাবুরকে হত্যার উদ্দেশ্যে দিল্লীর রাজপথে ঘুরছিলেন। কিন্তু বাবুরের মহানুভবতার পরিচয় তার মনের পরিবর্তন ঘটায়। বাদশাহ বাবুরের কাছে পরিচয় প্রকাশ করে তিনি নিজের অপরাধ স্বীকার করেন। উদ্দীপকে বর্ণিত গুপ্তঘাতক নিজের অপরাধ স্বীকার করে নিয়েছে। মহৎ ব্যক্তির কাছে নিজের জীবন সমর্পণ করেছে। 'বাবুরের মহত্ত্ব' কবিতায় বর্ণিত গুপ্তঘাতক একইভাবে নতি স্বীকার করে বাদশাহ বাবুরের কাছে। সুতরাং, এদিক থেকে চরিত্র দুটি সাদৃশ্যপূর্ণ।ঘউদ্দীপকটি 'বাবুরের মহত্ত্ব' কবিতার আংশিক ভাবের ধারক।কালিদাস রায় 'বাবুরের মহত্ত্ব' কবিতায় বাদশাহ বাবুরের মহানুভবতার কথা তুলে ধরেছেন। ভারতবর্ষে মুঘল সাম্রাজ্যের প্রতিষ্ঠাতা বাবুর। রাজ্য বিজয়ের পর সাধারণ জনগণের হৃদয় জয়ের প্রতি মনোযোগী হন তিনি। কিন্তু প্রতিশোধপরায়ণ রাজপুতগণ তাঁকে শাসক হিসেবে মেনে নিল না। রাজপুত বীর রণবীর চৌহান বাবুরকে হত্যার উদ্দেশ্যে দিল্লীতে আসেন। এ সময় এক মেথর শিশুকে বাঁচাতে বাদশাহ বাবুরের জীবন বাজি রাখার দৃশ্য দেখে বিস্মিত হন তিনি। বাবুরের পায়ে পড়ে তিনি নিজের অপরাধ স্বীকার করে নেন। উদ্দীপকে এক গুপ্তঘাতকের আত্মসমর্পণের কথা বলা হয়েছে। নিজের অপরাধ স্বীকার করে সে সত্যের জয় নিশ্চিত করতে বলেছে। 'বাবুরের মহত্ত্ব' কবিতার বর্ণনার সাথে এ দিকটিই কেবল মিলে যায়। কিন্তু কবিতার মতো বিস্তৃত পটভূমি উদ্দীপকে অনুপস্থিত। 'বাবুরের মহত্ত্ব' কবিতায় সম্রাট বাবুরের মহানুভবতার পরিচয় তুলে ধরার ক্ষেত্রে প্রাসঙ্গিক পটভূমি তুলে ধরা হয়েছে। বাদশাহ বাবুরের রাজ্য জয়ের পরিপ্রেক্ষিতেই তিনি দিল্লীর রাজপথে ছদ্মবেশে বের হন। আবার রণবীর চৌহান ও বাবুরের মধ্যকার বিরোধ এবং মানবিক অনুভূতির জাগরণের পেছনেও রয়েছে একই পরিপ্রেক্ষিত। সেই সাথে বাবুরের আদর্শ ও মানবপ্রেমের অনন্য বৈশিষ্ট্যের প্রমাণও কবিতায় বিদ্যমান। কিন্তু উদ্দীপকের কবিতাংশে এমন কোনো বিষয়ের উল্লেখ নেই। তাই বলা যায়, উদ্দীপকে 'বাবুরের মহত্ত্ব' কবিতার সমগ্রভাব প্রকাশ পায়নি।

Explanation:


Sub-Questions:

================================================================================
Question #10 (ID: 678757)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ভৃত্য চড়িল উটের পিঠে ওমর ধরিল রশি মানুষে স্বর্গে তুলিয়া ধরিয়া ধুলায় নামিল শশীঃ

Options:
ক. 'বাবুরের মহত্ত্ব: কবিতাটির উৎস কী?
খ. 'দেখিল বাবুর এ জয় তার ফাঁকি'- চরণটি ব্যাখ্যা করো।
গ. উদ্দীপকে 'বাবুরের মহত্ত্ব' কবিতার কোন চরিত্রের সাদৃশ্য ফুটে উঠেছে? তার পরিচয় দাও।
ঘ. “উদ্দীপকে “বাবুরের মহত্ত্ব' কবিতার মূলভাব কতখানি প্রতিফলিত হয়েছে?” তা নিরূপণ করো।


Correct Answer: 

Solution:
কবাবুরের মহত্ত্ব' কবিতাটির উৎস 'পর্ণপুট' কাব্যগ্রন্থ।খএকজন শাসক প্রজাদের হৃদয় জয় না করে শুধু ভূখণ্ড জয়ের মধ্য দিয়ে যে জয় করেন তা মূলত ফাঁকি। যুদ্ধ জয়ের পর ভারতবর্ষে মুঘল সাম্রাজ্য প্রতিষ্ঠা করেন সম্রাট বাবুর। দিল্লির সিংহাসনে আরোহণের পরে তিনি অনুধাবন করলেন যে, তাঁর এ জয় প্রকৃত জয় নয়, এতে ফাঁকি রয়ে গেছে। কেননা তিনি ভারত জয় করেছেন, কিন্তু ভারত যাদের সেই প্রজাদের মন তিনি এখনো জয় করতে পারেননি। মাটি বা ভূখণ্ড দখলই প্রকৃত জয় নয়। একজন সম্রাট তখনই সত্যিকার অর্থে জয়ী হন যখন তিনি তাঁর প্রজাদের মন জয় করতে পারেন। নয়তো পুরো জয়ের মাঝেই রয়ে যায় এক ধরনের ফাঁকি। সম্রাট বাবুরের এই মনোভাব তাঁর মহৎ আদর্শ এবং মহানুভবতার পরিচায়ক।গউদ্দীপকে 'বাবুরের মহত্ত্ব' কবিতায় বর্ণিত বাবুর চরিত্রের সাদৃশ্য ফুটে উঠেছে। 'বাবুরের মহত্ত্ব' কবিতায় বাবুর চরিত্রের মহানুভবতার পরিচয় ফুটে উঠেছে। মহৎপ্রাণের অধিকারী সম্রাট বাবুর রাজ্য বিজয়ের পর প্রজাসাধারণের হৃদয় জয়ে মনোনিবেশ করেন। ছদ্মবেশ ধারণ করে তিনি প্রজাদের অবস্থা পর্যবেক্ষণ করতে থাকেন। একদিন মত্ত হাতির কবল থেকে উদ্ধার করেন এক মেথর শিশুকে। এমনকি তাকে হত্যা করতে চাওয়া রণবীর চৌহানকে দেহরক্ষীর দায়িত্ব অর্পণ করেন। এভাবে তিনি মহানুভবতার নানা দৃষ্টান্ত স্থাপন করেন। উদ্দীপকের উমর চরিত্রে মানবিক মূল্যবোধের অনন্য দৃষ্টান্ত স্থাপিত হয়েছে। তিনি ভৃত্যকে মানবিক মর্যাদা দিয়ে উটের পিঠে বসিয়ে নিজে উটের রশি ধরে মরুপথে চলেছেন যেন মানুষকে স্বর্গে তুলে দিয়ে সাম্যের এক উজ্জ্বল দৃষ্টান্ত স্থাপন করলেন তিনি। নিজের অবস্থান ভেবে অর্থ-গৌরব ও অহংকারী মনের পরিচয় দেননি। তাই বলা যায়, উদ্দীপকে মহানুভবতার উজ্জ্বল দৃষ্টান্ত প্রকাশ পাওয়ায় উমর চরিত্রের সঙ্গে 'বাবুরের মহত্ত্ব' কবিতার বাবুর চরিত্রের সাদৃশ্য ফুটে উঠেছে।ঘউদ্দীপকে ‘বাবুরের মহত্ত্ব' কবিতার মূলভাব সম্পূর্ণরূপে প্রতিফলিত হয়েছে বলে আমি মনে করি। 'বাবুরের মহত্ত্ব' কবিতায় কালিদাস রায় মুঘল সম্রাট বাবুরের মহানুভবতার চিত্র উপস্থাপন করেছেন। আর উদ্দীপকেও আমরা হযরত উমর (রা.)-এর মহানুভবতা ও সাম্যবাদী দৃষ্টিভঙ্গির পরিচয় পাই। উদ্দীপকে হযরত উমর মহৎ আদর্শ ও মানবিক মূল্যবোধ প্রতিষ্ঠায় উজ্জ্বল দৃষ্টান্ত স্থাপন করেছেন। মর্যাদাবান ব্যক্তি হয়েও নিজেকে সাধারণ মানুষ মনে করেছেন। মানুষের মানবিক মর্যাদাদানে সবসময় অকৃপণ থেকেছেন। আলোচ্য কবিতায় রাজ্য জয় করার পর বাবুর দেশের প্রজাদের মন জয় করার দিকে মনোযোগী হন। রাজপুতগণ তাকে মেনে নিতে পারছিল না। রাজপুত বীর রণবীর চৌহান বাবুরকে হত্যার উদ্দেশ্যে দিল্লির রাজপথে ঘুরছিল। এমন সময় সম্রাট বাবুর নিজের জীবনের মায়া ত্যাগ করে মত্ত হাতির কবল থেকে এক মেথরের শিশুকে উদ্ধার করেন। এই দৃশ্য প্রত্যক্ষ করে রণবীর চৌহান নিজের ভুল বুঝতে পারে এবং বাবুরের কাছে নিজেকে সমর্পণ করে। কিন্তু বাবুর মহানুভবতার দৃষ্টান্ত স্থাপন করে তাকেই নিজের দেহরক্ষীর দায়িত্ব দেন। উপর্যুক্ত আলোচনার প্রেক্ষাপটে স্পষ্টত প্ৰতিভাত হয় যে, উদ্দীপকের মূলভাব এবং ‘বাবুরের মহত্ত্ব' কবিতার মূলভাব অভিন্ন।

Explanation:


Sub-Questions:

