================================================================================
Question #1 (ID: 678341)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ওসমান ওয়াজেদ চৌধুরীর বর্গাচাষি। সে জমির ফসলের তিন ভাগের দু-ভাগ পায়। একবার জমির বন্দোবস্তের কথা বলে জমির মালিক ওয়াজেদ চৌধুরী ওসমানের টিপসহি নিয়ে রাখে। ফসল তোলার সময় ওয়াজেদ চৌধুরীর লোক দুই ভাগ দাবি করলে ওসমান এর কারণ জানতে চায়। মালিক পক্ষ মিথ্যা ঋণের প্রসঙ্গ এনে ওসমানের টিপসহি দেখায়। এতে ওসমান ক্ষিপ্ত হয়ে তীব্র প্রতিবাদ জানায়। বলে, “রক্ত চুইষ্যা খাইছে। অজম করতে দিমু না, যা থাকে কপালে।" ওসমানের সাথে বাকি নির্যাতিত চাষিরাও যোগ দেয়।

Options:
ক. 'দুই বিঘা জমি' কবিতাটি পাঠের উদ্দেশ্য কী?
খ. "চেয়ে দেখো মোর আছে বড়ো-জোর মরিবার মতো ঠাঁই।" —উক্তিটির কারণ বর্ণনা করো।
গ. উদ্দীপকে ওয়াজেদ চৌধুরীর ফসলের দুই ভাগ দাবি 'দুই বিঘা জমি' কবিতার কোন বিষয়টির সাথে সম্পৃক্ত? ব্যাখ্যা দাও।
ঘ. “উদ্দীপকের ওসমানের চারিত্রিক বৈশিষ্ট্যকে ধারণ করলে উপেনকে ভিটে ছাড়া হতে হতো না।” —উত্তরের সপক্ষে যুক্তি দাও।


Correct Answer: 

Solution:
কদুই বিঘা জমি' কবিতাটি পাঠের উদ্দেশ্য হলো— এ কবিতা পাঠ করে শিক্ষার্থীরা শোষকশ্রেণির নিষ্ঠুর শোষণ ও গরিবদের দুর্দশা সম্পর্কে জানতে পারবে এবং গরিবদের প্রতি তারা সহানুভূতিশীল হবে।খদুই বিঘা জমি' কবিতায় উপেন সামান্য পরিমাণ জমির কথা বোঝাতে প্রশ্নোক্ত কথাটি বলেছে।আলোচ্য কবিতায় উপেন একজন গরিব চাষি। জমিজমা বলতে তার সম্বল কেবল নিজের বসতভিটেটুকু। কিন্তু এই সামান্য জমিতেও নজর পড়ে জমিদারের। জমিদার এই জমি নিতে চাইলে উপেন জীবনের শেষ সম্বল জমিটুকুর কথা জমিদারকে বোঝাতে চায়। তাই সে জমিদারকে লক্ষ্য করে বলেছে, “চেয়ে দেখো মোর আছে বড়ো-জোর মরিবার মতো ঠাঁই।”গউদ্দীপকে ওয়াজেদ চৌধুরীর ফসলের দুই ভাগ দাবি 'দুই বিঘা জমি' কবিতার জমিদার কর্তৃক উপেনের জমি দখলের সাথে সম্পৃক্ত।'দুই বিঘা জমি' কবিতায় জমিদার শোষক শ্রেণির প্রতিনিধি। তিনি নিজের বিলাসিতার জন্য দরিদ্র উপেনের শেষ সম্বল ভিটেটুকুও নিয়ে নিতে চান। এজন্য প্রয়োজনে ছলচাতুরীর আশ্রয় নিতেও দ্বিধা করেন না। উপেন পিতৃপুরুষের ভিটা ছাড়তে না চাইলে জমিদার মিথ্যা দেনার দায় দেখিয়ে জমি দখল করে নেয়। জমিদারের এই শোষণের কারণে উপেন সহায়-সম্বল হারায়। পথই হয় নিঃস্ব উপেনের শেষ ঠিকানা। উদ্দীপকে ওয়াজেদ চৌধুরী শোষক শ্রেণির প্রতিভূ। তিনি নিজের স্বার্থসিদ্ধির জন্য অন্যায়ভাবে বর্গাচাষি ওসমানের ফসলের দুই ভাগ দাবি করেন। আর এজন্য প্রতারণার আশ্রয় নিতে দ্বিধা করেন না তিনি। জমি বন্দোবস্তের কথা বলে ওসমানের টিপসহি নিয়ে মিথ্যা দেনার দায় দেখায় ওয়াজেদ চৌধুরী। আর এভাবে প্রতারণার আশ্রয় নিয়ে অন্যের সম্পদ দখল করার প্রেক্ষিতে উদ্দীপকে ওয়াজেদ চৌধুরী 'দুই বিঘা জমি' কবিতার জমিদারের সাথে সম্পৃত্ত।ঘউদ্দীপকের ওসমানের মতো প্রতিবাদী হতে না পারায় 'দুই বিঘা জমি' কবিতার উপেন পথে নামতে বাধ্য হয় বলে প্রশ্নোত্ত মন্তব্যটি যথার্থ।'দুই বিঘা জমি' কবিতায় উপেন একজন অসহায় দরিদ্র কৃষক। জমিদার তার শেষ সম্বল জমিটুকু দখল করে নিতে চাইলেও সে তার প্রতিবাদ করতে পারে না। মিথ্যা দেনার দায় দেখিয়ে উপেনের জমি দখল করে সেখানে জমিদারের বিলাসী বাগান গড়ে ওঠে। অথচ উপেন সেখান থেকে বিতাড়িত হয়ে পথে নামে। প্রতিবাদহীন মানসিকতার কারণে জমিদারের এহেন অন্যায়ের কাছে উপেন অসহায় হয়ে পড়ে। তাই ভিটা ছেড়ে সন্ন্যাসী বেশে রাস্তায় বের হয় সে। উদ্দীপকে বর্গাচাষি ওসমান একজন প্রতিবাদী মানুষ। সে ওয়াজেদ চৌধুরীর অন্যায় দাবির প্রতিবাদ করে। মিথ্যা দেনার দায় দেখিয়ে ফসলের দুই ভাগ দাবি করলে ওসমান তা মেনে নিতে পারে না। সে ক্ষিপ্ত হয়ে তীব্র প্রতিবাদে ফেটে পড়ে। ওসমানের এমন প্রতিবাদ দেখে অন্যান্য শোষিত ও নির্যাতিত চাষিরাও তার সাথে যোগ দেয়। 'দুই বিঘা জমি' কবিতার উপেন অন্যায়ের প্রতিবাদ না করতে পারলেও উদ্দীপকের ওসমানকে দেখা যায় অন্যায়ের প্রতিবাদ করতে। ওসমান প্রতিবাদ করার সময় অন্যান্য চাষিদের পাশে পেয়েছে। আলোচ্য কবিতার উপেন যদি প্রতিবাদ করত তাহলে সেও অনেককে পাশে পেতে পারত। আর তা করতে পারলে তাকে ভিটে ছাড়া হওয়া লাগত না। তাই বলা যায়, “উদ্দীপকের ওসমানের চারিত্রিক বৈশিষ্ট্যকে ধারণ করলে উপেনকে ভিটে ছাড়া হতে হতো না।” প্রশ্নোত্ত এই মন্তব্যটি যথার্থ।

Explanation:


Sub-Questions:

================================================================================
Question #2 (ID: 678349)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
এস. কে কারখানায় ৯ বছর ধরে কাজ করে কালাম। গত চার বছর ধরে বেতনের টাকার চার ভাগের এক ভাগ মালিকের কাছে জমা রাখে মেয়ের বিয়ের জন্য। এবারের ঈদে মেয়ের বিয়ে ঠিক করে টাকা নিতে গেলে কারখানার মালিক টাকার কথা অস্বীকার করে। কালাম পাওনা টাকার জন্য পীড়াপীড়ি শুরু করলে মালিক তাকে চাকরি থেকে ছাঁটাই করে দেয়। কালাম অন্য শহরে গিয়ে চাকরি খুঁজে নিয়ে ভালোভাবে জীবনযাপন শুরু করে।

Options:
ক. জমিদার উপেনের দুই বিঘা জমি নিতে চাইল কেন?
খ. 'মরিবার মতো ঠাঁই' বলতে কী বোঝানো হয়েছে? ব্যাখ্যা করো।
গ. উদ্দীপকে কারখানা মালিকের মধ্যে 'দুই বিঘা জমি' কবিতার জমিদারের যে আচরণ প্রকাশ পেয়েছে তা ব্যাখ্যা করো।
ঘ. উদ্দীপকের কালামের সাথে উপেনের সাদৃশ্য থাকলেও বৈসাদৃশ্যও আছে। কবিতার বিষয়বস্তুর আলোকে মন্তব্যের যৌক্তিকতা মূল্যায়ন করো।


Correct Answer: 

Solution:
কবাগানের জমি দৈর্ঘ্য-প্রস্থে সমান করার উদ্দেশ্যে জমিদার উপেনের দুই বিঘা জমি নিতে চাইল।খ"দুই বিঘা জমি' কবিতায় উপেন সামান্য পরিমাণ জমির কথা বোঝাতে প্রশ্নোক্ত কথাটি বলেছে।আলোচ্য কবিতায় উপেন একজন গরিব চাষি। জমিজমা বলতে তার সম্বল কেবল নিজের বসতভিটেটুকু। কিন্তু এই সামান্য জমিতেও নজর পড়ে জমিদারের। জমিদার এই জমি নিতে চাইলে উপেন জীবনের শেষ সম্বল জমিটুকুর কথা জমিদারকে বোঝাতে চায়। তাই সে জমিদারকে লক্ষ্য করে বলেছে, “চেয়ে দেখো মোর আছে বড়ো-জোর মরিবার মতো ঠাঁই।”গউদ্দীপকের কারখানা মালিকের মধ্যে 'দুই বিঘা জমি' কবিতার জমিদারের প্রতারণা ও শোষণের মানসিকতা প্রকাশ পেয়েছে।'দুই বিঘা জমি' কবিতার জমিদার একজন সম্পদশালী ব্যক্তি। সমাজে তিনি প্রতাপ নিয়ে বাস করেন তিনি। অর্থ, শক্তি, দাপটের জোরে অন্যায়কে ন্যায়, ন্যায়কে অন্যায় বলে প্রতিষ্ঠা করেন। নিজের অঢেল সম্পদ থাকা সত্ত্বেও দরিদ্রের সম্পদ লুট করতে তার সম্মানে বাধে না। উদ্দীপকের কালাম তার বেতনের একটি অংশ মালিকের কাছে জমা রাখে মেয়ের বিয়ের উদ্দেশ্যে। মেয়ের বিয়ের সময় এলে সে টাকাটা দাবি করলে মালিক তা অস্বীকার করে। কালাম তা নিয়ে পীড়াপীড়ি করলে তাকে চাকরি থেকে ছাঁটাই করে দেয়। হীন ও প্রতারণাপূর্ণ মানসিকতার এই ব্যক্তি কারখানার মালিক হয়েও কর্মচারির সামান্য টাকা হাতিয়ে নিতে লজ্জাবোধ করেনি। দুর্বল মানুষকে শোষণের এমন চিত্র ফুটে উঠেছে আলোচ্য কবিতায়ও। নিজের অনেক জমি থাকলেও জমিদার উপেনের মাথা গোজার ঠাঁই শেষ জমিটুকু নিতেও পিছপা হয়নি। দুর্বলকে শোষণের এ চিত্রটিই উদ্দীপকের কারখানা মালিকের মাঝে প্রকাশ পেয়েছে।ঘপ্রেক্ষাপটের ভিত্তিতে উদ্দীপকের কালামের সাথে 'দুই বিঘা জমি' কবিতার উপেনের সাদৃশ্যের সাথে বৈসাদৃশ্যও পরিলক্ষিত হয়।'দুই বিঘা জমি' কবিতার এক দরিদ্র কৃষক উপেন। ঋণের দায়ে সে তার পৈতৃক প্রায় সব জমিই হারিয়েছে। অবশেষে মাথা গোঁজার ঠাঁই হিসেবে থাকা অবশিষ্ট দুই বিঘা জমিও সে জমিদারের ষড়যন্ত্রে হারিয়ে ফেলে। উদ্দীপকের কালাম মালিকের কাছে তার বেতনের একটি অংশ দীর্ঘদিন ধরে জমা রাখে মেয়ের বিয়ের উদ্দেশ্যে। সময়মতো টাকা চাইলে মালিক তা অস্বীকার করে এবং একপর্যায়ে চাকরি থেকেও তাকে ছাঁটাই করে দেয়। এসময় কালাম অন্য শহরে গিয়ে চাকরি খুঁজে নিয়ে ভালোভাবে দিন কাটাতে শুরু করে। 'দুই বিঘা জমি' কবিতার উপেন জমিদারের হীন ও দখলদারি মানসিকতার শিকার হয়। জমিদার ষড়যন্ত্র করে সাজানো মামলায় ফাঁসিয়ে তার শেষ সম্বল দুই বিঘা জমি দখল করে নেয়। ভিটেহীন হয়ে উপেন পথে পথে ঘুরতে বাধ্য হয়। উপেনের ন্যায় কালামও ক্ষমতাশালী ব্যক্তির দ্বারা বঞ্চনা ও প্রতারণার শিকার হলেও তার দুর্দশা এত গভীর ছিল না। উপেনকে মামলার হয়রানির শিকার হতে হয়েছে। বসতভিটা হারিয়ে সর্বস্বান্ত হতে হয়েছে এবং একপর্যায়ে চুরির অপবাদও সহ্য করতে হয়েছে। কিন্তু কালাম অন্যত্র গিয়ে ভালো জীবনের সন্ধান পেয়েছে। তাই বলা যায়, কালামের সাথে উপেনের সাদৃশ্যের সাথে বৈসাদৃশ্যও রয়েছে।

Explanation:


Sub-Questions:

================================================================================
Question #3 (ID: 678357)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আজকের কথা নয়। খ্রিষ্টপূর্ব প্রায় সাড়ে চারশ বছর আগে এথেন্সে বসে দার্শনিক প্লেটো বলেছিলেন, “শহরের আকার যত ছোটই হোক না কেন, তা মূলত দু'ভাগে বিভক্ত। অতি ধনী আর অতি গরিব। এই দু'পক্ষের মধ্যে যুদ্ধ চলবেই।” প্লেটোর এত বছর পরেও মূলগত সেই যুদ্ধের অবসান ঘটেনি। 'যুদ্ধ' চলছেই। সম্প্রতি ব্রিটেনভিত্তিক সংস্থা 'অক্সফাম'-এর রিপোর্টে আবার সে কথা স্পষ্ট হয়েছে। সংস্থাটির দাবি, ২০১৭ সালে পৃথিবীর এক শতাংশ ধনীর ধনভাণ্ডারের বৃদ্ধির পরিমাণ ৭৬২ বিলিয়ন ডলার।

Options:
ক. দরিদ্র মাতা আঁচল ভরে কী ধরে রাখত?
খ. বাড়ি ছেড়ে গিয়েও উপেন দুই বিঘা জমিকে ভুলতে পারে না কেন? ব্যাখ্যা করো।
গ. উদ্দীপকের প্লেটোর বক্তব্যের সঙ্গে 'দুই বিঘা জমি' কবিতার উপেনের অবস্থার পার্থক্য তুলে ধরো।
ঘ. উদ্দীপকটি 'দুই বিঘা জমি' কবিতার মূলভাবকে ধারণ করতে পেরেছে কি? বিশ্লেষণ করো।


Correct Answer: 

Solution:
কদরিদ্র মাতা আঁচল ভরে ফল ফুল শাক পাতা ধরে রাখত।খজন্মভিটের প্রতি গভীর ভালোবাসার কারণেই বাড়ি ছেড়ে গিয়েও উপেন দুই বিঘা ভিটেমাটিকে ভুলতে পারে না।জমিদার কর্তৃক ছিনিয়ে নেওয়া দুই বিঘা জমিতেই উপেনের বসতবাড়ি। এই জমির সঙ্গে তার পিতৃপুরুষের স্মৃতি বিজরিত। শুধু তাই নয়, এখানেই তার জন্ম এবং বেড়ে ওঠা। সংগত কারণেই এই জমির সঙ্গে সে নিবিড়ভাবে সম্পর্কিত। এ কারণেই বাড়ি ছেড়ে যাওয়ার বহুদিন পরও উপেন পূর্বপুরুষের স্মৃতি বিজড়িত দুই বিঘা জমিকে ভুলতে পারে না।গউপেনের বাস্তবতার দিক থেকে উদ্দীপকের প্লেটোর বক্তব্যের সঙ্গে 'দুই বিঘা জমি' কবিতার উপেনের অবস্থার পার্থক্য রয়েছে।'দুই বিঘা জমি' কবিতায় কবি ধনী জমিদার কর্তৃক দরিদ্র উপেনের সর্বস্ব কেড়ে নেওয়ার দুঃখজনক কাহিনি বিধৃত হয়েছে। এ কবিতায় জমিদারের থেকে পিতৃপুরুষের স্মৃতিবিজড়িত ভিটে বাড়িটুকু রক্ষা করতে উপেন ব্যর্থ হয়। পরিণতিতে সর্বস্ব হারিয়ে তাকে পথে নামতে হয়। উদ্দীপকে মহান দার্শনিক প্লেটোর একটি মন্তব্য উপস্থাপন করা হয়েছে। তিনি মনে করেন, শহরের মানুষ ধনী এবং গরিব এই দুই শ্রেণিতে বিভক্ত। সংগত কারণে এই দুপক্ষের মধ্যে যুদ্ধ চলবেই। একইভাবে, 'দুই বিঘা জমি' কবিতায়ও কবি ধনী-গরিব বৈষম্যের দিকটি তুলে ধরেছেন। পাশাপাশি তিনি সেখানে দেখিয়েছেন, কীভাবে বিত্তবান জমিদার কৌশলে উপেনের ভিটেমাটি কেড়ে নিয়ে তাকে নিঃস্ব করে দেয়। এখানে জমিদারের আগ্রাসনের বিষয়টি ছিল একপাক্ষিক, যা প্লেটোর মতের সঙ্গে মেলে না। এদিক থেকে প্লেটোর বক্তব্যের সঙ্গে 'দুই বিঘা জমি' কবিতার উপেনের অবস্থার পার্থক্য পরিলক্ষিত হয়।ঘউদ্দীপকটি 'দুই বিঘা জমি' কবিতার মূলভাবকে ধারণ করতে পেরেছে বলেই আমি মনে করি।'দুই বিঘা জমি' কবিতায় কবি দেখিয়েছেন, সমাজে একশ্রেণির লুটেরা বিত্তবান প্রবল প্রতাপ নিয়ে বাস করে। তারা শক্তি ও দাপটের জোরে সাধারণ মানুষের সম্পদ লুট করে সম্পদশালী হয়। আলোচ্য কবিতাটিতে কবি এ শ্রেণির মানুষদের স্বরূপ উন্মোচন করেছেন। উদ্দীপকে গ্রীক দার্শনিক প্লেটোর একটি মন্তব্য উদ্ধৃত করে সমাজে বিরাজমান শ্রেণি বৈষম্যের দিকটি উপস্থাপন করা হয়েছে। তিনি মনে করেন, শহর যতই ছোটো হোক না কেন ধনী এবং দরিদ্র শ্রেণির মধ্যে সংঘাত চলবেই। প্লেটোর কথাটিই অনুরণিত হয়েছে ব্রিটেনভিত্তিক সংস্থা অক্সফামের রিপোর্টে। সেখানে দেখানো হয়েছে, ২০১৭ সালে পৃথিবীর মোট জনসংখ্যার মাত্র একভাগ ধনীর ধন বৃদ্ধি পেয়েছে ৭৬২ বিলিয়ন ডলার। মূলত গরিবদের বঞ্চনা করেই ধনীদের এই ধনবৃদ্ধি ঘটেছে। 'দুই বিঘা জমি' কবিতায় কবি গরিবের ওপর ধনীদের অন্যায় আগ্রাসনের চিত্র তুলে ধরেছেন। এ কবিতায় তিনি জমিদার কর্তৃক দরিদ্র উপেনের ভিটেমাটি কেড়ে নেওয়ার মধ্য দিয়ে ধনীদের দ্বারা গরিবের ওপর শোষণের হৃদয়গ্রাহী বর্ণনা দিয়েছেন। একইভাবে, আলোচ্য উদ্দীপকটিতেও পৃথিবীর মোট জনসংখ্যার মাত্র এক শতাংশ ধনীর ধনবৃদ্ধির দিকটি উঠে এসেছে। সাধারণ মানুষের ওপর শোষণই এই ধনবৃদ্ধির কারণ। উদ্দীপকের এই পর্যবেক্ষণ আলোচ্য কবিতার ভাবনারই অনুরূপ। সে বিবেচনায়, উদ্দীপকটি আলোচ্য কবিতার মূলভাবকে ধারণ করতে পেরেছে।

Explanation:


Sub-Questions:

================================================================================
Question #4 (ID: 678363)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অমল অবস্থাপন্ন লোক। তার অনেক সম্পত্তি। বাড়ির পাশে বিশাল খালি জায়গায় সে কারখানা তৈরির কথা ভাবছে। কিন্তু একপাশে অসহায় বশিরের সামান্য পরিমাণ বাস্তুভিটা রয়েছে। এ জায়গাটুকু অমল পেলে কারখানার কাজ সহজ হবে ভেবে অমল বশিরকে বাস্তুভিটার দ্বিগুণ জমি দিয়ে থাকার ব্যবস্থা করে দেয়। বশিরও এতে খুশি হয়।

Options:
ক. উপেন কত বছর পথে পথে ঘোরে?
খ. 'আমি আজ চোর বটে!' — উক্তিটি দ্বারা কী বোঝানো হয়েছে? ব্যাখ্যা করো।
গ. উদ্দীপকের বশির এবং 'দুই বিঘা জমি' কবিতার উপেনের মধ্যে যে বৈসাদৃশ্য রয়েছে তা ব্যাখ্যা করো।
ঘ. উদ্দীপকের অমল বাবুর মানসিকতা জমিদারের মধ্যে ফুটে উঠলে 'দুই বিঘা জমি' কবিতার কাহিনিও বদলে যেত — মন্তব্যটির যথার্থতা নিরূপণ করো।


Correct Answer: 

Solution:
কউপেন পনেরো-ষোলো বছর ধরে পথে পথে ঘোরে।খজমিদার কর্তৃক চোর হওয়ার মিথ্যা অপবাদ পেয়ে শ্লেষ আক্ষেপে উপেন আলোচ্য উক্তিটি করে।ভিটেহীন হয়ে দীর্ঘসময় পথে পথে ঘোরার পর উপেন একসময় জমিদার কর্তৃক দখলকৃত নিজের ভিটায় এসে দাঁড়ায়। বিশ্রাম নেওয়ার সময় আমগাছের দুটি আম তার কোলে পড়লে বাগানের মালি ও জমিদার তাকে চোর বলে অপবাদ দেয়। যে জমিদার অন্যায়ভাবে তার এই ভিটেবাড়ি হাতিয়ে নিয়েছে তার মুখেই চোর শব্দটি শুনে উপেনের চোখে জল আসে। তখন সে আক্ষেপ করে প্রশ্নোক্ত উক্তিটি করে।গদুই বিঘা জমি' কবিতার উপেন ও উদ্দীপকের বশির উভয়ে জমি হারালেও ঘটনা ও প্রেক্ষাপটগত পার্থক্য রয়েছে।'দুই বিঘা জমি' কবিতায় উপেন ভাগ্যবিড়ম্বিত দরিদ্র কৃষক। অভাব-অনটনে বন্ধক দিয়ে সে তার প্রায় সব জমিই হারিয়েছে। তার শেষ সম্বল ছিল ভিটেবাড়ির দুই বিঘা জমি। তাতেও জমিদারের চোখ পড়ে। জমিদার কূটকৌশলের মাধ্যমে উপেনের সে জমিটুকুও ছিনিয়ে নেয়। উদ্দীপকে বশিরের বাস্তুভিটা ছিল অমল সাহেবের বিশাল জমির একপাশে। সেখানে কারখানা তৈরির কথা ভাবেন অমল সাহেব। বশিরের জমিটুকু পেলে তাঁর কারখানার কাজ সহজ হবে ভেবে তিনি বাস্তুভিটার দ্বিগুণ জমি দিয়ে বশিরের জমি নেন। অন্যদিকে আলোচ্য কবিতার জমিদারবাবু নিজের বাগান বাড়ানোর জন্য উপেনের ভিটেবাড়ি দখল করে মিথ্যে মামলা দিয়ে। বশির যেখানে নিজের জমির পরিবর্তে দ্বিগুণ জমি পেয়েছিল, সেখানে উপেন ঘরবাড়ি হারিয়ে হয়েছে সর্বস্বান্ত। এদিক থেকে উদ্দীপকের বশির এবং 'দুই বিঘা জমি' কবিতার উপেনের মধ্যে বৈসাদৃশ্য লক্ষ করা যায়।ঘউদ্দীপকের অমল সাহেবের মানসিকতা 'দুই বিঘা জমি' কবিতার জমিদারবাবুর মধ্যে ফুটে উঠলে উপেনের এই করুণ পরিণতি হতো না।'দুই বিঘা জমি' কবিতায় উপেন এক দরিদ্র কৃষক। জমিদার তার দুই বিঘা জমি কিনে নিতে আগ্রহ প্রকাশ করলে একমাত্র সম্বল এই জমিটুকু বিক্রি করতে অস্বীকার করে। জমিদার কূটকৌশলে মিথ্যা মামলায় ফাঁসিয়ে তাকে ভিটেমাটি ছাড়া করে জমি দখল করে নেয়। জমিদার প্রতারক ও শঠ চরিত্র। নিজের স্বার্থ চরিতার্থ করতে তিনি দরিদ্র উপেনের ক্ষতি করতে পিছপা হননি। উদ্দীপকের অমল অবস্থাপন্ন লোক। বাড়ির পাশের জমিতে কারখানা তৈরি করতে চান। তার জন্য বশিরের জমিটুকু প্রয়োজন হলে তিনি তা দ্বিগুণ জমি দিয়ে নেন। এদিকে আলোচ্য কবিতার জমিদার নিজের বাগান বাড়ানোর জন্য উপেনের জমি দখল করে নেন। চারিত্রিক বৈশিষ্ট্যে অমল ও জমিদারবাবু সম্পূর্ণ ভিন্ন। অমলের চরিত্রে যেখানে রয়েছে স্বচ্ছ মানসিকতা ও দায়িত্বশীলতা সেখানে জমিদারের চরিত্রে রয়েছে নীচতা ও কপটতা। জমিদারবাবু উপেনের জমি দখল করে তাকে ভিটেছাড়া করেছে। একপর্যায় তাকে চোর বলেও অপবাদ দিয়েছে। উপেনের দুর্দশাগ্রস্ত জীবনের জন্য জমিদারের হীন ও দখলদারি মানসিকতাই দায়ী। জমিদারবাবু যদি অমলের মতো মানবিক হতো তাহলে উপেনকে সর্বস্বান্ত হতে হতো না। তাই বলা যায়, প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 678424)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হোসেন একজন বর্গাচাষি। অন্যের জমি চাষাবাদের মাধ্যমে তার সংসার চলে। একমাত্র মেয়ে রহিমাকে লেখাপড়া শেখানোর জন্য স্কুলে পাঠায় কিন্তু বিত্তবান রহমত আলী বিষয়টা ভালোভাবে নেয় না। ষড়যন্ত্র করে রহমত তাকে ভিটে-মাটিছাড়া করে। হোসেন নিরুপায় হয়ে দূর গ্রামে চলে যায়। রহমত আলীর বিশ্ববিদ্যালয় পড়ুয়া ছেলে অমিত পিতার কর্মকাণ্ডে বিব্রত ও লজ্জিত হয় এবং পিতাকে এ ধরনের অমানবিক আচরণ থেকে বিরত করে হোসেনকে তার ভিটায় ফেরার ব্যবস্থা করে।

Options:
ক. 'দুই বিঘা জমি' কবিতায় উপেন কত দিন পর ভিটে-মাটি ছেড়ে পথে বের হলো?
খ. 'তুমি মহারাজ সাধু হলে আজ'- এ কথা বলার কারণ কী?
গ. উদ্দীপকের রহমত আলীর সাথে 'দুই বিঘা জমি' কবিতার সাদৃশ্যপূর্ণ চরিত্রটি ব্যাখ্যা করো।
ঘ. 'দুই বিঘা জমি' কবিতার উপেন যদি উদ্দীপকের হোসেনের অবস্থায় পড়তেন তাহলে উপেনকে ভিটে-মাটি হারাতে হতো না।— মন্তব্যটি বিশ্লেষণ করো।


Correct Answer: 

Solution:
কদুই বিঘা জমি' কবিতায় উপেন দেড় মাস পরে ভিটে-মাটি ছেড়ে পথে বের হলো।খপ্রশ্নোক্ত কথাটির মধ্য দিয়ে উপেন অত্যাচারী ভূস্বামীর প্রতি পরিহাসছলে ক্ষোভ প্রকাশ করেছে।অত্যাচারী ও কপট ভূস্বামী উপেনের ভিটে-মাটিটুকু কেড়ে নেওয়ার পর বাধ্য হয়ে সে পথে নামে। এভাবে দীর্ঘদিন পথে পথে ঘুরে বেড়ানোর পর সে একদিন পুনরায় ভিটে-মাটিটুকু দেখতে আসে। সেখানে বিশ্রাম নেওয়ার সময় গাছের দুটি আম তার পায়ের কাছে ঝরে পড়লে আম দুটিকে সে স্নেহের দান মনে করে গ্রহণ করে। বিষয়টি বাগানের মালি দেখে ফেলার পর জমিদার তাকে চোর বলে অপবাদ দেয়। ভিটে-মাটি দখলকারীর মুখে এমন অপবাদ শুনে ক্ষোভে পরিহাসছলে উপেন প্রশ্নোত্ত কথাটির অবতারণা করে।গউদ্দীপকের রহমত আলীর সাথে 'দুই বিঘা জমি' কবিতার সাদৃশ্যপূর্ণ চরিত্র হলো জমিদার।‘দুই বিঘা জমি' কবিতার জমিদার একজন স্বার্থপর ও হীন চরিত্রের মানুষ। নিজ স্বার্থকে চরিতার্থ করতে উপেনকে অন্যায়ভাবে ভিটে-মাটিছাড়া করতেও পিছপা হয় না। তার কারণেই সর্বস্ব হারিয়ে উপেনকে পথে নামতে হয়। উদ্দীপকের রহমত আলী বিত্তবান হলেও হীন মানসিকতার অধিকারী। এ কারণেই বর্গাচাষি হোসেন তার মেয়েকে স্কুলে পাঠালে সে হিংসায় ফেটে পড়ে। শুধু তা-ই নয়, বিষয়টি মেনে নিতে না পেরে সে ষড়যন্ত্র করে হোসেনকে ভিটে-মাটি ছাড়া করে। অন্যদিকে, 'দুই বিঘা জমি' কবিতার জমিদারও নিজ স্বার্থসিদ্ধির প্রয়োজনে উপেনকে কৌশলে ভিটে-মাটিছাড়া করে। এক্ষেত্রে তাদের উদ্দেশ্য ভিন্ন হলেও কর্মকাণ্ডের দিকটি মোটামুটি একরকম। সে বিবেচনায়, উদ্দীপকের রহমত আলীর সাথে আলোচ্য কবিতার জমিদার চরিত্রটিই সাদৃশ্যপূর্ণ হয়ে ওঠে।ঘ“দুই বিঘা জমি' কবিতার উপেন যদি হোসেনের অবস্থায় পড়ত তাহলে উপেনকে ভিটে-মাটি হারাতে হতো না।” মন্তব্যটি যথার্থ।'দুই বিঘা জমি' কবিতায় জমিদার চরিত্রের মধ্যদিয়ে কবি স্বার্থপর কপট মানুষদের স্বরূপ তুলে ধরেছেন। এ কবিতায় তিনি বিত্তবান জমিদারের মতো লুটেরা শ্রেণির রোষানলে পড়ে অসহায় উপেনের সর্বস্ব হারানোর মর্মস্তুদ চিত্র উপস্থাপন করেছেন। আলোচ্য কবিতায় উল্লেখিত এই কাহিনি সমাজে বিরাজমান শ্রেণিবৈষম্যের দিকটিকেই নির্দেশ করে। উদ্দীপকে উল্লেখিত বর্গাচাষি হোসেন তার কন্যাকে স্কুলে পাঠালে বিষয়টি বিত্তবান রহমত আলী ভালোভাবে নেয় না। প্রতিহিংসার বশবর্তী হয়ে রহমত আলী ষড়যন্ত্রের মাধ্যমে তাকে ভিটে-মাটিছাড়া করে। কিন্তু রহমত আলীর বিশ্ববিদ্যালয়পড়ুয়া ছেলে অমিত উদার প্রকৃতির। সংগত কারণেই বিষয়টি জানতে পেরে সে লজ্জিত হয় এবং হোসেন মিয়ার পুনর্বাসনের ব্যবস্থা করে। 'দুই বিঘা জমি' কবিতায় স্বার্থান্ধ জমিদার উপেনের প্রতি ন্যূনতম সহানুভূতি দেখায়নি; বরং সবকিছু কেড়ে নেওয়ার দীর্ঘকাল পর উপেন গ্রামে ফিরে এলে তাকে চোর অপবাদ দেয়। পক্ষান্তরে, উদ্দীপকের হোসেন রহমত আলীর ষড়যন্ত্রে ভিটে-মাটি হারালেও তারই বিশ্ববিদ্যালয়পড়ুয়া ছেলে অমিতের সহায়তায় পুনরায় সবকিছু ফিরে পায়। এ ক্ষেত্রে উপেন হোসেনের মতো সহায়তা পেলে তার পরিণতি এমন হতো না। সেদিক বিবেচনায়, প্রশ্নোক্ত উক্তিটি যথার্থ।

Explanation:


Sub-Questions:

================================================================================
Question #6 (ID: 678429)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রমিছা, বিভিন্ন বাড়িতে গৃহকর্মীর কাজ করে অতি কষ্টে দুটো সন্তান ও পঙ্গু স্বামীকে নিয়ে সংসার চালায়। পাঁচ বছর আগে সে একটি স্থানীয় সমিতিতে ডিপিএস খুলেছিল। মেয়াদ পূর্ণ হওয়ার পর টাকা তুলতে গিয়ে দেখে ঐ সমিতির অফিসে তালা ঝুলছে। আশপাশের মানুষের মুখে শুনল, তারা টাকাপয়সা নিয়ে পালিয়েছে। রমিছা হাহাকার করে উঠল; কপাল চাপড়াতে চাপড়াতে মাটিতে লুটিয়ে পড়ল।

Options:
ক. 'খত' শব্দের অর্থ কী?
খ. “যত হাসো আজ যত করো সাজ ছিলে দেবী, হলে দাসী" কেন বলেছিল?
গ. উদ্দীপকের রমিছা চরিত্রটি 'দুই বিঘা জমি' কবিতার যে চরিত্রের সাথে সাদৃশ্যপূর্ণ, তা বর্ণনা করো।
ঘ. “উদ্দীপক ‘দুই বিঘা জমি' কবিতায় সমাজের এক বিশেষ শ্রেণির প্রতি ইঙ্গিত করে”— তোমার উত্তরের সপক্ষে যুক্তি দাও।


Correct Answer: 

Solution:
কখত' শব্দের অর্থ ঋণপত্র বা ঋণের দলিল।খজননী জন্মভূমি ফুলে-ফলে সুশোভিত হয়ে জমিদারের মনোরঞ্জনের ক্ষেত্রে পরিণত হওয়ায় উপেন প্রশ্নোত্ত কথাটি বলেছিল।'দুই বিঘা জমি' কবিতায় জমিদার উপেনের শেষ সম্বল ভিটেটুকু মিথ্যে দেনার খতে নিয়ে নেয়। অথচ উপেন এই জমিকে পিতৃপুরুষের স্মৃতি হিসেবে জননী জ্ঞান করত। ভিটেহারা উপেন দীর্ঘদিন সন্ন্যাসজীবন পালন করে জন্মভূমিতে ফিরে তার রূপ দেখে আশ্চর্য হয়ে যায়। তার প্রাকৃতিক সৌন্দর্যে ভরা জমি কৃত্রিম সৌন্দর্যে জমিদারের বাগানবাড়িতে পরিণত হয়েছে। জন্মভূমির এই রূপ দেখে উপেন বলেছে, “যত হাসো আজ যত করো সাজ ছিলে দেবী, হলে দাসী”।গনিজের শেষ সঞ্চয়টুকু হারানোর প্রেক্ষিতে উদ্দীপকের রমিছা ‘দুই বিঘা জমি' কবিতার উপেন চরিত্রের সাথে সাদৃশ্যপূর্ণ।'দুই বিঘা জমি' কবিতায় উপেন দরিদ্র কৃষক। তার শেষ সম্বল পিতৃপুরুষের স্মৃতিবিজড়িত দুই বিঘা জমি। কিন্তু তার এই জমিতেও নজর পড়ে জমিদারের। জমিদার তার বাগানবাড়ির সৌন্দর্যের জন্য উপেনের এই শেষ সম্বল ভিটেটুকু কেড়ে নেয়। মিথ্যা দেনার খতে জমি হারিয়ে উপেন পথে বের হয়। উদ্দীপকের রমিছা দারিদ্র্যের কশাঘাতে জর্জরিত। গৃহকর্মীর কাজ করে অতি কষ্টে সংসার চালায় সে। এর মাঝেও অনেক কষ্টে রমিছা ডিপিএস খুলে কিছু টাকা সঞ্চয় করেছিল। কিন্তু রমিছার শেষ সঞ্চয়টুকুও নিয়ে পালিয়ে যায় সমিতির লোকজন। ফলে সব হারিয়ে নিঃস্ব হয়ে পড়ে রমিছা। আর এই সহায়-সম্বল হারানোর দিকটি 'দুই বিঘা জমি' কবিতার উপেনের সর্বস্ব হারানোর দিকটিকেই তুলে ধরে। ফলে সম্বল হারানোর পরিপ্রেক্ষিতে উদ্দীপকের রমিছা 'দুই বিঘা জমি' কবিতার উপেনের সাথে সাদৃশ্যপূর্ণ।ঘউদ্দীপকটি 'দুই বিঘা জমি' কবিতায় বর্ণিত সমাজের একশ্রেণির লুটেরাদের প্রতি ইঙ্গিত করেছে।'দুই বিঘা জমি' কবিতায় কবি দেখাতে চেয়েছেন সমাজের একশ্রেণির লুটেরা বিত্তবানদের স্বরূপ। তারা কীভাবে সাধারণ মানুষের সম্পদ লুট করে সম্পদশালী হয়, তা কবি সুনিপুণভাবে তুলে ধরেছেন। এই শ্রেণির মানুষ অর্থ ও ক্ষমতার জোরে ন্যায়কে অন্যায় আর অন্যায়কে ন্যায় বলে প্রতিষ্ঠা করে। আর এই ধরনের মানুষদের প্রতিনিধি কবিতার জমিদার। তিনি নিজের বাগানবাড়ির সৌন্দর্যবর্ধনের জন্য দরিদ্র উপেনের শেষ সম্বল দুই বিঘা জমি লুটে নিয়েছেন। উদ্দীপকে দরিদ্র রমিছার শেষ সঞ্চয়টুকুও নিয়ে পালিয়েছে সমিতির লোকজন। রমিছা গৃহকর্মীর কাজ করে অতি কষ্টে ডিপিএস করে কিছু টাকা সঞ্চয় করেছিল। কিন্তু সে টাকা রমিছা মেয়াদ পূর্ণ হওয়ার পর আর তুলতে পারেনি। সমিতির দুষ্কৃতকারী লোকজন রমিছার মতোই অনেকের টাকা নিয়ে পালিয়ে গেছে। সমিতির এই লোকেরা দরিদ্রের টাকা লুট করে নিজেরা সম্পদশালী হয়েছে। 'দুই বিঘা জমি' কবিতায় কবি জমিদার চরিত্রের অন্তরালে সমাজের লুটেরা বিত্তবান শ্রেণির পরিচয় তুলে ধরেছেন। আর উদ্দীপকের সমিতির লোকজন এই শ্রেণির মানুষদেরই বাস্তব প্রতিফলন। দরিদ্রের সম্পদ হরণ করার প্রেক্ষিতে তারা কবিতায় ইঙ্গিতকৃত লোকদের দিকটিকেই তুলে ধরেছে। তাই বলা যায়, উদ্দীপকটি 'দুই বিঘা জমি' কবিতায় বর্ণিত এক বিশেষ শ্রেণি তথা সমাজের লুটেরা শ্রেণির প্রতি ইঙ্গিত করে।

Explanation:


Sub-Questions:

================================================================================
Question #7 (ID: 678434)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দেশের উন্নয়ন পরিকল্পনায় সরকার সালেকের বসতভিটা অধিভুক্ত করে। জমির বাজারমূল্যের চেয়ে অনেক বেশি টাকা পেয়েছে সে। তবু সে এই বসতভিটার মায়া ভুলতে পারে না। আশৈশব স্মৃতিবিজড়িত সেই বাড়ি। বাবা, মা ও একমাত্র সন্তানের কবর রয়েছে এখানে। এসবের মূল্য তো আর কেউ দিতে পারে না। তবু দেশের কল্যাণের কথা ভেবে সে অন্যত্র চলে যায়।

Options:
ক. পাঁচরঙ্গা পাতা অঞ্চলে গাঁথা — শূন্যস্থানে কী বসবে?
খ. "ছিলে দেবী, হলে দাসী"— উপেনের এরূপ উক্তির কারণ ব্যাখ্যা করো।
গ. উদ্দীপক ও 'দুই বিঘা জমি' কবিতার ঘটনাগত সাদৃশ্য বর্ণনা করো।
ঘ. “উদ্দীপকের সালেকের চেয়ে 'দুই বিঘা জমি' কবিতার উপেনের কষ্ট অনেক গভীর”— মন্তব্যটি যাচাই করো।


Correct Answer: 

Solution:
কউক্ত শূন্যস্থানে বসবে 'পুষ্পে খচিত কেশ'।খদীর্ঘদিন পর উপেন তার হারানো জন্মভূমিকে ফুলে-ফলে সুশোভিত দেখে কটাক্ষ করে প্রশ্নোক্ত কথাটি বলেছে।উপেনের শেষ সম্বল দুই বিঘা জমি জমিদার কেড়ে নেয়। উপেন যখন এই জমিতে বাস করত তখন চারদিকে লতাপাতার গাছ ছিল। কিন্তু ভূস্বামীর হস্তগত হওয়ায় তা ফুলে-ফলে ভরে ওঠে। উপেন এ জমিকে দেবী বা জননীর মতো সম্মান করত। অথচ আজ ফুলে-ফলে সমৃদ্ধ হলেও এ ভূমির কদর বা মর্যাদা কমে গেছে। কেননা এখন এটি কেবল জমিদারের মনোরঞ্জনের ক্ষেত্রে পরিণত হয়েছে। তাই উপেন আক্ষেপ করে আলোচ্য উক্তিটি করে।গপৈতৃক বসতভিটা হারানোর দিক থেকে উদ্দীপক ও 'দুই বিঘা জমি' কবিতার মাঝে সাদৃশ্য রয়েছে।'দুই বিঘা জমি' কবিতার এক দরিদ্র কৃষক উপেন। অভাব-অনটনে বন্ধক দিয়ে প্রায় সব জমি হারায় সে। বাকি থাকে মাত্র দুই বিঘা জমি কিন্তু জমিদারের রোষে পড়ে সাতপুরুষের স্মৃতিবিজড়িত এই জমিটুকুও সে হারিয়ে ফেলে। উদ্দীপকের সালেকের বসতভিটা দেশের উন্নয়ন পরিকল্পনার আওতায় সরকারের অধিভূক্ত হয়। ফলে পৈতৃক বসতভিটা ত্যাগ করতে হয় তাকে। জমির দ্বিগুণ মূল্য পেলেও স্মৃতিবিজড়িত ভিটেবাড়ির কথা ভুলতে পারে না সে। এদিকে ভিন্ন প্রেক্ষাপট হলেও আলোচ্য কবিতার উপেনও হারায় তার পৈতৃক ভিটা। জমিদার কর্তৃক তার বসতভিটা দখল হওয়ার পর সে কতো জায়গায় ঘুরে বেড়িয়েছে। বহু সুন্দর স্থান ও দৃশ্য দেখে দেখে বহু বছর পেরিয়ে গেলেও নিজ বাড়ির স্মৃতি তাকে তাড়িয়ে বেড়িয়েছে। এভাবে বসতভিটাকে ঘিরে স্মৃতিকাতরতার দিক থেকে উদ্দীপক ও আলোচ্য কবিতাটি সাদৃশ্যপূর্ণ হয়ে উঠেছে।ঘজমি হারানোর প্রেক্ষাপটের ভিন্নতার কারণে উদ্দীপকের সালেকের চেয়ে 'দুই বিঘা জমি' কবিতার উপেনের কষ্ট অনেক গভীর।'দুই বিঘা জমি' কবিতার উপেন গ্রামের এক দরিদ্র কৃষক। পৈতৃক জমির অধিকাংশই বন্ধকের ফলে হারানোর পর তার কাছে অবশিষ্ট থাকে মাত্র দুই বিঘা জমি। কিন্তু এই দুই বিঘা জমিও সে হারায় লোভী জমিদারবাবুর রোষানলে পড়ে। উদ্দীপকের সালেকের পৈতৃক বসতভিটা উন্নয়ন পরিকল্পনার জন্য সরকার অধিভুক্ত করে। এর ফলে জমির দ্বিগুণ মূল্য পেয়ে তাকে ভিটেবাড়ি ছাড়তে হয়। দ্বিগুণ টাকা পেলেও আশৈশব স্মৃতিবিজড়িত সেই বসতবাড়ির কথা সে ভুলতে পারে না। এদিকে 'দুই বিঘা জমি' কবিতার উপেনও বসতভিটা হারিয়েছে। স্মৃতিরা তাড়িয়ে বেড়িয়েছে তাকেও। আলোচ্য কবিতার উপেন জমিদারবাবুর ষড়যন্ত্রের শিকার হয়ে জমি হারায়। মিথ্যা মামলায় ভিটেছাড়া হয়ে বাধ্য হয় পথে পথে ঘুরতে। জমিদারের কপট-নিষ্ঠুর আচরণ, মামলার হয়রানি, অপমান, বঞ্চনার যন্ত্রণা ও বসতভিটার স্মৃতিকাতরতা একাধারে উপেনকে কষ্টে জর্জরিত করেছে। অন্যদিকে সালেক বসতভিটা হারিয়ে স্মৃতিকাতর হলেও সে কোনো হয়রানি বা অপমানের শিকার হয়নি, উপরন্তু পেয়েছে অন্যত্র থাকার জন্য জমির দ্বিগুণ টাকা। তাই স্বাভাবিকভাবেই সালেকের কষ্টের চেয়ে উপেনের কষ্ট অনেক গভীর ছিল।

Explanation:


Sub-Questions:

================================================================================
Question #8 (ID: 678437)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দেশের উন্নয়ন অব্যাহত আছে। প্রতি বছর প্রবৃদ্ধির হার বাড়ছে। উন্নয়ন হতে হবে কৃষকবান্ধব। সমাজকাঠামোর বৈষম্য বজায় রেখে উন্নয়ন অব্যাহত রাখলে প্রকৃত সুফল মিলবে না। সমাজকাঠামোর বিদ্যমান বৈষম্য কমিয়ে আনা এখন সাধারণ কৃষকের অধিকার প্রতিষ্ঠাই হোক উন্নয়নের মূলমন্ত্র।

Options:
ক. 'পারিষদ' কারা?
খ. 'ছিলে দেবী হলে দাসী' — কেন?
গ. উদ্দীপকের প্রতিফলিত মনোভাবে 'দুই বিঘা জমি' কবিতার যে দিকটি ফুটে উঠেছে, তার বর্ণনা করো।
ঘ. “উদ্দীপকের সমাজ কাঠামো 'দুই বিঘা জমি' কবিতার বাবু সাহেবদের জন্ম দেয়”— মন্তব্যটি বিশ্লেষণ করো।


Correct Answer: 

Solution:
কপারিষদ' হলো রাজার সহচররা।খদীর্ঘদিন পর উপেন তার হারানো জন্মভূমিকে ফুলে-ফলে সুশোভিত দেখে কটাক্ষ করে প্রশ্নোক্ত কথাটি বলেছে।উপেনের শেষ সম্বল দুই বিঘা জমি জমিদার কেড়ে নেয়। উপেন যখন এই জমিতে বাস করত তখন চারদিকে লতাপাতার গাছ ছিল। কিন্তু ভূস্বামীর হস্তগত হওয়ায় তা ফুলে-ফলে ভরে ওঠে। উপেন এ জমিকে দেবী বা জননীর মতো সম্মান করত। অথচ আজ ফুলে-ফলে সমৃদ্ধ হলেও এ ভূমির কদর বা মর্যাদা কমে গেছে। কেননা এখন এটি কেবল জমিদারের মনোরঞ্জনের ক্ষেত্রে পরিণত হয়েছে। তাই উপেন আক্ষেপ করে আলোচ্য উক্তিটি করে।গদুই বিঘা জমি' কবিতায় বর্ণিত বঞ্চনা ও শ্রেণিবৈষম্যের প্রসঙ্গটি উদ্দীপকেও তুলে ধরা হয়েছে।'দুই বিঘা জমি' কবিতায় এক কৃষকের কথা বলা হয়েছে যে ধনী জমিদারের ষড়যন্ত্রের শিকার। ষড়যন্ত্রের শিকার হয়ে সে হারিয়েছে তার শেষ সম্বল দুই বিঘা জমি। ধনিকশ্রেণির দ্বারা দরিদ্র শ্রেণিকে শোষণের দিকটি শ্রেণিবৈষম্য থেকেই উৎসারিত। উদ্দীপকে কৃষকবান্ধব উন্নয়নের কথা বলা হয়েছে। সমাজ থেকে শ্রেণিবৈষম্য দূর করার গুরুত্ব ফুটে উঠেছে। কেননা সমাজে ধনী-দরিদ্রের বিভাজন থাকলে দেশের সার্বিক উন্নয়ন সম্ভব নয়। সমাজকাঠামোয় যতদিন শ্রেণিবৈষম্য থাকবে ততদিন দরিদ্ররা ধনীর শোষণের শিকার হবে। কৃষকরা মহাজনের কাছে হারাবে তাদের সহায় সম্বল। অন্যদিকে আলোচ্য কবিতায়ও এ দিকটি ফুটে উঠেছে। দরিদ্র কৃষক উপেন ধনী জমিদারের কাছে বঞ্চনার শিকার হয়েছে। যদি অর্থের দিক থেকে উপেন ও জমিদারের মাঝে এত পার্থক্য না থাকত তবে জমিদার তাকে শোষণ করার সুযোগ পেত না। অর্থাৎ শ্রেণিবৈষম্যের প্রসঙ্গটি আলোচ্য কবিতা ও উদ্দীপকে উঠে এসেছে।ঘউদ্দীপকে বর্ণিত শ্রেণিবৈষম্যযুক্ত সমাজকাঠামোই 'দুই বিঘা জমি' কবিতায় জমিদার বাবুর ন্যায় শোষণকারী চরিত্র সৃষ্টি করে।‘দুই বিঘা জমি' কবিতার জমিদারবাবু গরিবকে শোষণকারী এক চরিত্র। নিজে সম্পদশালী হলেও দরিদ্রের সম্পদ লুট করে সে আর বিত্তশালী হতে তৎপর। আর তাই তো নিজের বাগানের জমি বাড়াতে দখল করেছিল উপেনের মাথা গোজার শেষ আশ্রয়টুকু। উদ্দীপকে শ্রেণিবৈষম্য কমানোর কথা বলা হয়েছে। আর এ জন্য সমাজের কাঠামোতে আনতে বলা হয়েছে পরিবর্তন। এদিকে আলোচ্য কবিতায়ও দেখা যায় কীভাবে শ্রেণিবৈষম্যের ওপর ভর করে দরিদ্রদের বাবু সাহেবরা শোষণ করে চলে। শ্রেণিবৈষম্যময় সমাজকাঠামো বলতে বোঝা যায়, কারো হয়তো আছে সম্পদের পাহাড়, কারো নেই খাদ্য জোগাড়ের অর্থ। সমাজের সম্পদের অসম বণ্টনই এই বৈষম্য তৈরি করে। কাছে সমাজের অধিকাংশ সম্পদই একশ্রেণির মানুষের কাছে কুক্ষিগত থাকে। সম্পদশালী হওয়া সত্ত্বেও আলোচ্য কবিতার জমিদারবাবুর মতো মানুষেরা দরিদ্রের সামান্য সম্পদটুকু গ্রাস করতে মরিয়া হয়ে ওঠে। যদি সমাজে সম্পদের সুষম বণ্টন থাকত তাহলে সম্পদের বলে কেউ সবল কেউ দুর্বল বলে বিবেচিত হতো না। তখন জমিদারও উপেনকে দুর্বল ভেবে উপেনের জমি দখলের সুযোগ পেত না। সম্পদের সুষম বণ্টন নেই বলেই সমাজে জমিদারবাবুর মতো চরিত্রগুলো অহরহ সৃষ্টি হতেই থাকে।

Explanation:


Sub-Questions:

================================================================================
Question #9 (ID: 678442)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দিনমজুর সিরাজ মিয়া একমাত্র পুত্র হাসিবের দুরারোগ্য ব্যাধির চিকিৎসা করতে গিয়ে প্রায় সর্বহারা। ছেলে বাঁচানোর সর্বোচ্চ চেষ্টা করার জন্য শেষ সম্বল বসতভিটা বন্ধক রাখার সিদ্ধান্ত নিয়ে প্রতিবেশী আলিম মাস্টারের কাছে গেলে তিনি বলেন, 'তোমার বসতভিটা হারানোর দরকার নেই, বরং টাকা আমি দিচ্ছি। তুমি ধীরে ধীরে শোধ করে দিও। তোমার ছেলেতো আমার ছেলের মতোই।' এ কথা শুনে কৃতজ্ঞতায় সিরাজের চোখে জল নামে।

Options:
ক. 'খত' কী?
খ. উপেন সন্ন্যাসী বেশে ঘুরে বেড়াতে লাগলো কেন?
গ. উদ্দীপকের সিরাজ মিয়ার সাথে 'দুই বিঘা জমি' কবিতার উপেনের বৈসাদৃশ্য বর্ণনা করো।
ঘ. “উদ্দীপকের আজিম মাস্টারের মানসিকতা ও দুই বিঘা জমি' কবিতার জমিদারের মানসিকতা যদি এক হতো তাহলে উপেনের এমন করুণ পরিণতি হতো না।” — মন্তব্যটি বিচার করো।


Correct Answer: 

Solution:
কখত' হচ্ছে ঋণপত্র বা ঋণের দলিল।খবাবার ভিটে জমি হারিয়ে উপেন সন্ন্যাসী বেশে ঘুরে বেড়াতে লাগল।'দুই বিঘা জমি' কবিতায় উপেন জমিদারের করালগ্রাসে পড়ে শেষ সম্বল দুই বিঘা জমি হারায়। মিথ্যা মামলায় সব হারিয়ে উপেন বাধ্য হয়ে পথে নামে। নিজের ভিটে না থাকায় সে সন্ন্যাসীর বেশে সাধুর শিষ্য হয়ে দেশে দেশে, গ্রামান্তরে ঘুরে বেড়ায়।গউদ্দীপকের সিরাজ মিয়া নিজ ইচ্ছায় জমি বন্ধক রেখে টাকা নিতে চান, কিন্তু 'দুই বিঘা জমি' কবিতার উপেনের জমি জমিদার কর্তৃক জবরদখল হয়।'দুই বিঘা জমি' কবিতার উপেন ভাগ্যবিড়ম্বিত দরিদ্র কৃষক। অভাব-অনটনে বন্ধক দিয়ে সে তার প্রায় সব জমিই হারিয়েছে। শেষ সম্বল ছিল ভিটে-বাড়ির দুই বিঘা জমি। তাও জমিদার কূটকৌশলের মাধ্যমে উপেনের জমিটুকু জবরদখল করে নেয়। উদ্দীপকের দিনমজুর সিরাজ মিয়া পুত্র হাসিবের চিকিৎসা করতে গিয়ে সর্বহারা হয়। শেষ সম্বল বসতভিটা সে ছেলের চিকিৎসা করাতে বন্ধক রাখতে চায় প্রতিবেশীর কাছে। কিন্তু প্রতিবেশী আজিম মাস্টার সিরাজ মিয়ার বসতভিটা বন্ধক না নিয়ে টাকা দেন এবং ধীরে ধীরে শোধ করতে বলেন। কিন্তু আলোচ্য কবিতার উপেনের শেষ সম্বল জমিটুকু জমিদার জোরপূর্বক দখল করে নেয়। যেখানে উদ্দীপকের সিরাজ মিয়া নিজ ইচ্ছায় জমি বন্ধক রেখে টাকা নিতে গিয়ে এমনিতেই ধার পেয়েছিল, সেখানে উপেন জমি বিক্রি করতে না চাইলেও ঘরবাড়ি হারিয়ে সর্বস্বান্ত হয়েছে। এদিক থেকে উদ্দীপকের সিরাজ মিয়ার সাথে 'দুই বিঘা জমি' কবিতার উপেনের বৈসাদৃশ্য রয়েছে।ঘ“উদ্দীপকের আজিম মাস্টারের মানসিকতা ও 'দুই বিঘা জমি' কবিতার জমিদারের মানসিকতা যদি এক হতো তাহলে উপেনের এমন করুণ পরিণতি হতো না” – মন্তব্যটি সঠিক।'দুই বিঘা জমি' কবিতার জমিদার বিত্তবান শোষক শ্রেণির প্রতিনিধি। জমিদার তার বাগানের দৈর্ঘ্য ও প্রস্থ বাড়ানোর কথা বলে উপেনের দুই বিঘা জমি চায়। উপেন তার ভিটে জমি ছাড়তে না চাইলে শেষ পর্যন্ত মিথ্যা মামলা দিয়ে জমিদার উপেনের জমি দখল করে নেয়। উদ্দীপকের সিরাজ মিয়া একজন দিনমজুর। ছেলের দুরারোগ্য ব্যাধির চিকিৎসা করাতে গিয়ে সে প্রায় সর্বহারা। তাই সে তার বসতভিটা প্রতিবেশী আজিম মাস্টারের কাছে বন্ধক রাখতে চায়। কিন্তু আজিম মাস্টার জমি বন্ধক না নিয়ে তাকে টাকা দিতে চান। পরবর্তীতে ধীরে ধীরে তা শোধ করতে বলেন। এর মধ্য দিয়ে তার মহৎ ও উদার মনের পরিচয় পাওয়া যায়। উদ্দীপকের দিনমজুর সিরাজ মিয়ার ভিটেবাড়ি আজিম মাস্টারের উদারতার কারণে বন্ধক রাখতে হয়নি। কিন্তু 'দুই বিঘা জমি' কবিতার উপেনের ভিটেমাটি জমিদার কেড়ে নিয়েছে। আলোচ্য কবিতার জমিদার যদি উদ্দীপকের আজিম মাস্টারের মতো হতো তবে উপেনকে ভিটেমাটি ছাড়তে হতো না। এক্ষেত্রে প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #10 (ID: 678447)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দিনমজুর ভবেশ মেয়ের বিয়ের জন্য মহল্লার ধনী ব্যবসায়ী গোপাল সাহার কাছ থেকে পাঁচ হাজার টাকা ঋণ নেয়। ধূর্ত গোপাল সাহা লিখিত প্রমাণ থাকার কথা বলে সাদা কাগজে ভবেশের টিপসই রেখে দেয়। দু'মাস না যেতেই সে দলবল নিয়ে ভবেশের ভিটেমাটি দখল করে। প্রচার করে জমি নাকি সে কিনে নিয়েছে।

Options:
ক. আদালতের হুকুম বা নির্দেশ নামাকে কী বলে?
খ. "তুমি মহারাজ সাধু হলে আজ, আমি আজ চোর বটে"— উপেন কেন একথা বলেছে?
গ. উদ্দীপকের গোপাল সাহা কোন দিক থেকে 'দুই বিঘা জমি' কবিতার জমিদার? ব্যাখ্যা করো।
ঘ. উদ্দীপকের ভবেশ কি পঠিত কবিতার উপেন? তোমার উত্তরের সপক্ষে যুক্তি দাও।


Correct Answer: 

Solution:
কআদালতের হুকুম বা নির্দেশনামাকে ডিক্রি বলে।খজমিদার কর্তৃক চোর হওয়ার মিথ্যা অপবাদ পেয়ে শ্লেষ ও আক্ষেপে উপেন আলোচ্য উক্তিটি করে।ভিটেহীন হয়ে দীর্ঘসময় পথে পথে ঘোরার পর উপেন একসময় জমিদার কর্তৃক দখলকৃত নিজের ভিটায় এসে দাঁড়ায়। বিশ্রাম নেওয়ার সময় আমগাছের দুটি আম তাঁর কোলে পড়লে বাগানের মালি ও জমিদার তাকে চোর বলে অপবাদ দেয়। যে জমিদার অন্যায়ভাবে তার এই ভিটেবাড়ি হাতিয়ে নিয়েছে তার মুখেই চোর শব্দটি শুনে উপেনের চোখে জল আসে। তখন সে আক্ষেপ করে প্রশ্নোক্ত উক্তিটি করে।গপ্রতারণা ও শোষণ করার দিক থেকে উদ্দীপকের গোপাল সাহা 'দুই বিঘা জমি' কবিতার জমিদারবাবুর প্রতিরূপ।'দুই বিঘা জমি' কবিতার জমিদারবাবু একজন লুটেরা প্রকৃতির ধনিকশ্রেণির প্রতিনিধি। নিজের স্বার্থ উদ্ধার করতে অন্যকে পথে বসাতেও যার বিবেকে বাধে না। সাধারণ মানুষকে ঠকিয়ে সম্পদশালী হয়েছে সে। কবিতার জমিদারবাবু উপেন নামক এক হতদরিদ্র কৃষককে সর্বস্বান্ত করে পথে বসিয়েছে। উদ্দীপকের গোপাল সাহা একজন ধনী ব্যবসায়ী। দিনমজুর ভবেশ মেয়ের বিয়ের জন্য তার কাছ থেকে পাঁচ হাজার টাকা ঋণ নেয়। লিখিত প্রমাণ রাখার নাম করে ধূর্ত গোপাল সাহা সাদা কাগজে ভবেশের টিপসই নিয়ে নেয়। প্রতারণা করে সে ভবেশের ভিটেমাটি দখল করে নেয়। গোপালের মতোই প্রতারক ও শোষক আলোচ্য কবিতার জমিদারবাবুও। তার বাগান বাড়ানোর জন্য দরিদ্র উপেনের দুই বিঘা জমি মিথ্যা ও বানোয়াট মামলা দিয়ে দখল করে নিয়েছে। চারিত্রিক বৈশিষ্ট্যের দিক থেকে গোপাল সাহা ও জমিদারবাবু উভয়েই সমাজের ভণ্ড-প্রতারক।ঘউদ্দীপকের ভবেশ ও 'দুই বিঘা জমি' কবিতার উপেন উভয়েই ছিল ধনিকশ্রেণির শোষণ ও প্রতারণার শিকার।'দুই বিঘা জমি' কবিতার উপেন এক দরিদ্র কৃষক। অভাব-অনটনে বন্ধক দিয়ে সে প্রায় সব জমিই হারিয়েছিল। শেষমেশ জমিদারবাবুর মিথ্যা ষড়যন্ত্রের শিকার হয়ে শেষ সম্বলটুকুও হাত ছাড়া হয়ে যায় তার। উদ্দীপকের ভবেশ একজন দিনমজুর দরিদ্র ব্যক্তি। মেয়ের বিয়ের জন্য গোপাল সাহার কাছ থেকে পাঁচ হাজার টাকা ঋণ নিয়েছিল সে। কিন্তু গোপাল সাহা প্রতারণা করে ভবেশের ভিটেমাটি কেড়ে নেয়। এদিকে আলোচ্য কবিতার উপেনের ক্ষেত্রেও একই ঘটনা ঘটেছে। সেও জমিদারের প্রতারণার শিকার হয়েছে। ভবেশ ও উপেন উভয়েই দখলদার ধনি শ্রেণির শোষণের শিকার। শোষণ ও প্রতারণার শিকার হয়ে তারা দুজনই হারিয়েছে তাদের শেষ সহায় সম্বলটুকু, হয়েছে সর্বস্বান্ত। আলোচ্য কবিতার উপেন যেমন নিজের ভিটেমাটি হারিয়ে পথে বসেছে, ভবেশের পরিণতিও তাই হয়েছে। জমিদারবাবু বা গোপাল সাহার কূটকৌশল বোঝার জ্ঞান স্বাভাবিকভাবেই নিরক্ষর উপেন বা ভবেশের ছিল না। তাই তো শোষক শ্রেণির হাতে তাদের উভয়ের পরিণতিও হয়েছে এক। তাই বলা যায়, উদ্দীপকের ভবেশ যেন পঠিত কবিতারই উপেন।

Explanation:


Sub-Questions:

================================================================================
Question #11 (ID: 678452)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গাজীপুর চৌরাস্তার কাছে মতিন মিয়ার ছোট্ট এক চায়ের দোকান। আর দোকানের পাশেই 'ক' হাউজিং সোসাইটির বিশালাকার অ্যাপার্টমেন্ট গড়ে উঠেছে। একদিন সকালে মতিন দেখে, তার দোকান অ্যাপার্টমেন্টের সীমানা প্রাচীরের মধ্যে আটকে গেছে। সে বুঝে গেল আর কিছুই করার নেই। উপায়ন্তর না দেখে সে রাস্তায় রাস্তায় ঘুরে ঘুরে ফ্লাক্সে করে চা বিক্রি করে সংসার চালায় আর উদাস দৃষ্টিতে গগনচুম্বী অট্টালিকাগুলোর দিকে তাকিয়ে দীর্ঘশ্বাস ছাড়ে।

Options:
ক. রবীন্দ্রনাথ ঠাকুর কত খ্রিস্টাব্দে নোবেল পুরস্কার পান?
খ. 'রাজার হস্ত করে সমস্ত কাঙালের ধন চুরি'— বলতে কী বোঝানো হয়েছে?
গ. 'ক' হাউজিং সোসাইটির কার্যক্রমে 'দুই বিঘা জমি' কবিতার বাবু সাহেব চরিত্রের যে দিকটি ফুটে উঠেছে তার বর্ণনা দাও।
ঘ. উদ্দীপকের মতিন 'দুই বিঘা জমির শোষিত উপেনের সার্থক প্রতিনিধি কি না— এ বিষয়ে তোমার মতামত যুক্তি সহকারে উপস্থাপন করো।


Correct Answer: 

Solution:
করবীন্দ্রনাথ ঠাকুর ১৯১৩ খ্রিস্টাব্দে নোবেল পুরস্কার পান।খউদ্ধৃত চরণটির মাধ্যমে বোঝানো হয়েছে, সম্পদশালীরা আরও সম্পদের মালিক হওয়ার জন্য গরিবের সর্বস্ব হরণ করে।ধনীর লালসা কেবল ধনের প্রতি। ধনসম্পদ পাওয়ার মাঝেই তার তৃপ্তি। ধন লাভের নিমিত্তে যেকোনো অন্যায় কাজ করতেও তাদের বাধে না। কবিতায় উপেনের সামান্য জমির প্রতি নজর পড়ে জমিদারের। দরিদ্র কৃষক উপেনের সর্বশেষ সম্বল দুই বিঘা জমিও জমিদার মিথ্যা দেনার দায়ে দখল করে নেয়।গউদ্দীপকে 'ক' হাউজিং সোসাইটির কার্যক্রমে 'দুই বিঘা জমি' কবিতার বাবু সাহেবের চরিত্রের আগ্রাসী মানসিকতার দিকটি স্পষ্টভাবে প্রকাশিত।আমাদের সমাজে এক শ্রেণির মানুষ বিত্ত-বৈভব অর্জনকেই জীবনের মূল লক্ষ্য বলে ধরে নিয়েছে। যেকোনো উপায়ে সম্পদের মালিক হওয়াতেই তাদের তৃপ্তি। শক্তির দাপটে তারা ধরাকে সরা জ্ঞান করে, অন্যায়কে ন্যায় হিসেবে প্রতিষ্ঠিত করতে চায়। এমনই এক বাস্তবতা 'দুই বিঘা জমি' কবিতা ও উদ্দীপকে উপস্থাপিত। কবিতার বাবু সাহেবের মতোই 'ক' হাউজিং সোসাইটির লোকজন আগ্রাসী মানসিকতার অধিকারী। সাধারণ মানুষের সম্পদ জবরদখল করে ফুলে ফেঁপে ওঠাই যেন উভয়ের মূল লক্ষ্য। গরিবের সম্পদ অন্যায়ভাবে দখল করা তাদের কাছে নেশার মতো। ফলে নির্দ্বিধায় 'ক' হাউজিং সোসাইটি দখলে নেয় মতিন মিয়ার ছোট্ট চায়ের দোকানের জায়গাটি। যেমনটি লক্ষ করা যায় আলোচ্য কবিতায় বাবু সাহেবের আচরণে।ঘউদ্দীপকের মতিন সর্বস্ব হারিয়ে 'দুই বিঘা জমি' কবিতার উপেনেরই সার্থক প্রতিনিধি হয়ে উঠেছে।আলোচ্য কবিতায় উপেন একজন শোষিত চরিত্র। অন্যায়ভাবে জমিদার তার দুই বিঘা জমি কেড়ে নিয়েছে। নিজ ভিটে ছেড়ে সে সন্ন্যাসী জীবন বেছে নিয়েছে। তার প্রতি জমিদারের শোষণের মাত্রা এতো বেশি ছিল যে তাকে শেষ সম্বল ভিটেবাড়িও হারাতে হয়। উদ্দীপকের 'ক' হাউজিং সোসাইটি মতিন মিয়াকে কোনোরূপ দয়া দেখায়নি। তারা রাতের অন্ধকারে তার দোকানটি গ্রাস করেছে। উদ্দীপকের মতিন মিয়ার দোকানটি দখল হয়ে যাওয়ার পর চায়ের ফ্লাস্ক হাতে সে রাস্তায় নেমেছে। ধনীদের নিষ্ঠুর শোষণে তার দুর্দশা উপেনের মতোই। অন্যায় সহ্য করেই তারা বাঁচে। উদ্দীপকে উল্লিখিত চা-বিক্রেতা মতিন মিয়া, হাউজিং সোসাইটির দখলদারিত্বে নিঃস্ব হয়ে দীর্ঘশ্বাস সম্বল করে বাঁচে। 'দুই বিঘা জমি' কবিতার উপেনও জমিদারের লোভী মনোভাবে সর্বস্বান্ত হয়ে ভিটে ছাড়তে বাধ্য হয়। দরিদ্র কৃষক উপেনের মতোই জীবনযাপন করে উদ্দীপকের মতিন মিয়া। সর্বস্ব হারিয়ে সে 'দুই বিঘা জমি' কবিতার দরিদ্র কৃষক উপেনেরই সার্থক প্রতিনিধি হয়ে উঠেছে।

Explanation:


Sub-Questions:

================================================================================
Question #12 (ID: 678457)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কঠোর পরিশ্রম করে বর্গাচাষি মতি মিয়া, তবুও দুবেলা পেটপুরে আহার জোটে না। সারাদিন পচা, কালো পানিতে ডুব দিয়ে পাট কাটে। কুটকুট করে সারা গায়ে সে পানি কামড় দেয়। এত পরিশ্রম করেও ফসলের অধিকাংশই তুলে দিতে হয় জমির মালিককে। মতি মিয়ার মাথায় আকাশ ভেঙে পড়ে, যখন সে জানতে পারে মিথ্যা দেনার কারণে তার পাওনাটুকুও জমির মালিকের অংশ হয়ে গেছে।

Options:
ক. 'পারিষদ' শব্দের অর্থ কী?
খ. উপেনের জমি কীভাবে হাতছাড়া হলো?
গ. “উদ্দীপকের মতি মিয়া ও 'দুই বিঘা জমি'র উপেন যেন একই শোষণের শিকার” — মন্তব্যটি ব্যাখ্যা করো।
ঘ. উদ্দীপকটিতে ‘দুই বিঘা জমি'র বিষয়বস্তু সম্পূর্ণরূপে ফুটে ওঠেনি। বিশ্লেষণ করো।


Correct Answer: 

Solution:
কপারিষদ' শব্দের অর্থ মোসাহেব বা পার্শ্বচর।খমিথ্যা দেনার দায়ে উপেনের জমি হাতছাড়া হলো।'দুই বিঘা জমি' কবিতায় উপেন পৈতৃক সম্পত্তিহারা এক অসহায় মানুষ। তার বাস্তুভিটার ওপর নজর পড়ে অত্যাচারী জমিদারের। জমিদার বাগান করার জন্য বাস্তুভিটাটি কিনে নিতে চায় উপেনের কাছ থেকে। সহায়-সম্বলহীন উপেন রাজি না হওয়ায় জমিদার মিথ্যা দেনার ডিক্রি করে উপেনের বসবাসের জমিটি দখল করে নেয়।গমিথ্যা দেনার দায়ে নিজের সম্পদ হারানোর দিক থেকে উদ্দীপকের মতি মিয়া ও 'দুই বিঘা জমি'র উপেন যেন একই শোষণের শিকার।'দুই বিঘা জমি' কবিতার পিতৃসম্পতিহারা অসহায় উপেনের মাত্র বাস্তুভিটাটি আছে। এ বাস্তুভিটার ওপর নজর পড়ে অত্যাচারী জমিদারের। জমিদার তার শখের বাগান করার জন্য উপেনকে চাপ দেয় বাস্তুভিটা বিক্রি করতে। কিন্তু উপেন রাজি না হলে জমিদার মিথ্যা দেনার ডিক্রি করে বাস্তুভিটাটি দখল করে নেয়। এতে উপেন সর্বহারা হয়ে পথের ভিখারি হয়। উদ্দীপকের বর্গাচাষি মতি মিয়াকে কঠোর পরিশ্রম করে ফসল ফলাতে হয়। কিন্তু তাকে ফসলের অধিকাংশই তুলে দিতে হয় জমির মালিককে। তারপরও মতি মিয়ার মাথায় আকাশ ভেঙে পড়ে, যখন সে জানতে পারে, মিথ্যা দেনার কারণে তার পাওনাটুকুও জমির মালিকের অংশ হয়ে গেছে। এমন নির্মম শোষণের শিকার হতে হয়েছে 'দুই বিঘা জমি' কবিতার উপেনকে। অত্যাচারীর এমন নির্মমতার দিক থেকে “উদ্দীপকের মতি মিয়া ও 'দুই বিঘা জমি'র উপেন যেন একই শোষণের শিকার” — মন্তব্যটি সঠিক।ঘউদ্দীপকে শুধু মিথ্যা দেনার দায়ে অসহায়ের সর্বস্ব কেড়ে নেওয়ার চিত্র উদ্ঘাটিত হয়েছে। কিন্তু নির্যাতিতের প্রতি নির্মমতার যে চিত্র 'দুই বিঘা জমি'তে ফুটে উঠেছে তা উদ্দীপকে অনুপস্থিত — এই প্রেক্ষিতে আলোচ্য উক্তিটি যথার্থ।অত্যাচারীরা চিরদিনই দুর্বলদের সর্বস্ব কেড়ে নেয়। সঠিক নেতৃত্বের অভাবে দুর্বলরা প্রতিরোধ গড়ে তুলতে পারে না। যার কারণে অত্যাচারীরা আরও নির্মম হয়ে ওঠে। 'দুই বিঘা জমি' কবিতায় এমন নির্মম সত্যকে উদ্ঘাটন করা হয়েছে। পাশাপাশি বর্ণনা করা হয়েছে গ্রাম-বাংলার প্রাকৃতিক সৌন্দর্য, উপেনের শৈশবস্মৃতি ও তার নিখাদ স্বদেশপ্রেম। উদ্দীপকে বর্গাচাষি মতি মিয়ার প্রতি নির্মমতার চিত্রটি তুলে ধরা হয়েছে। কঠোর পরিশ্রম করেও মতি মিয়ার ফসলের অধিকাংশই তুলে দেয় জমির মালিককে। তারপরও জমির মালিকের লোড মেটে না। সে মতি মিয়ার পাওনাটুকুও নিজের দখলে নিয়ে নেয়। এতে মতি মিয়ার মাথায় যেন আকাশ ভেঙে পড়ে। এরূপ অত্যাচারীর সীমাহীন লোভ ও সীমালঙ্ঘনই 'দুই বিঘা জমি' কবিতার বিষয়বস্তু। এ বিষয়টিই দীর্ঘাকারে কবিতায় উপস্থাপিত হয়েছে। উদ্দীপকে ইঙ্গিতধর্মী ও সংক্ষিপ্তাকারে বর্গাচাষি মতি মিয়ার প্রতি শোষণের চিত্রটি তুলে ধরা হয়েছে। তার প্রতি কোনো মিথ্যা দোষ চাপানো হয়নি। চোর বলে কটূক্তিও করা হয়নি। শারীরিক নির্যাতন বা হত্যার হুমকি দেওয়া হয়নি, যা উপেনের প্রতি করা হয়েছে। আলোচ্য কবিতায় নির্যাতনের বিশদরূপ ফুটে উঠেছে। এছাড়া ফুটে উঠেছে গ্রাম-বাংলার প্রাকৃতিক সৌন্দর্য, উপেনের শৈশবস্মৃতির অন্তরালে নিখাদ দেশপ্রেম। তাই বিষয়বস্তুর ব্যাপকতার বিচারে উদ্দীপকটিতে 'দুই বিঘা জমি'র বিষয়বস্তু সম্পূর্ণরূপে ফুটে ওঠেনি — প্রশ্নোক্ত মন্তব্যটি যথাযথ।

Explanation:


Sub-Questions:

