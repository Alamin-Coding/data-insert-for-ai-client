================================================================================
Question #1 (ID: 679403)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বখাটে ছেলেদের উৎপাতে অতিষ্ঠ এলাকার মানুষ। কিন্তু সাহস করে কেউ কিছু বলে না। একদিন কলেজছাত্র সাদমান একাই রুখে দাঁড়ায়, প্রতিবাদ করে। এতে বখাটেরা সাদমানকে মারধর করতে থাকে। যে এলাকাবাসী এতদিন ভয়ে সব অত্যাচার নীরবে সহ্য করেছে, তারাই প্রতিবাদী সাদমানের ওপর এ অত্যাচারে যেন ক্ষিপ্ত হয়ে এক সাথে ঝাঁপিয়ে পড়ে বখাটেদের ওপর। তারা বখাটেদের ধরে পুলিশের হাতে তুলে দেয়।

Options:
ক. ‘অলকনন্দা' কী?
খ. ফেব্রুয়ারিকে মায়ের অশ্রু গড়া' বলা হয়েছে কেন?
গ. উদ্দীপকের বখাটেরা 'একুশের গান' কবিতার কাদের প্রতিনিধিত্ব করে? ব্যাখ্যা করো।
ঘ. “উদ্দীপকের এলাকাবাসীর জাগরণই 'একুশের গান' কবিতার কবির প্রত্যাশা”— উক্তিটি বিশ্লেষণ করো।


Correct Answer: 

Solution:
কঅলকনন্দা' হলো— স্বর্গীয় নদীর ধারা।খ১৯৫২ সালের একুশে ফেব্রুয়ারিতে ভাষা আন্দোলনে অনেক মা তাদের ছেলেদের হারিয়েছেন বলে ফেব্রুয়ারিকে 'মায়ের অশ্রু-গড়া' বলা হয়েছে। একুশে ফেব্রুয়ারির ভাষা আন্দোলনে পাকিস্তানিদের গুলিতে এদেশের অনেকেই প্রাণ হারিয়েছেন। সন্তানহারা মায়ের অশ্রু দিয়েই আজকের একুশে ফেব্রুয়ারি গঠিত হয়েছে। অনেক ত্যাগের বিনিময়ে আমরা পেয়েছি মাতৃভাষার গর্ব। আলোচ্য অংশটুকু দ্বারা ভাষা আন্দোলনে নিহত শহিদদের মায়েদের কষ্টকে বোঝানো হয়েছে।গউদ্দীপকের বখাটেরা 'একুশের গান' কবিতায় বর্ণিত মাতৃভাষার জন্য আন্দোলনকারীদের ওপর গুলিবর্ষণকারী পাকিস্তানি পুলিশদের প্রতিনিধিত্ব করে। 'একুশের গান' কবিতায় ভাষা আন্দোলনের কথা তুলে ধরা হয়েছে। বাঙালিরা মায়ের ভাষা রক্ষার জন্য রাজপথে নামতে বাধ্য হয়েছিল। পাকিস্তানি সৈন্যবাহিনী সেদিন মাতৃভাষার ন্যায্য দাবিতে আন্দোলনরত ছাত্রদের মিছিলে নির্বিচারে গুলিবর্ষণ করেছিল। ভাষার জন্য জীবনদান পৃথিবীর ইতিহাসে একটি বিরল ঘটনা। পৃথিবীতে কেবল বাঙালি জাতিকেই মাতৃভাষার জন্য বুকের রক্ত দিতে হয়েছিল। উদ্দীপকের বর্ণনায় বখাটে ছেলেদের উৎপাতে এলাকাবাসীর অতিষ্ঠ হওয়ার চিত্র উঠে এসেছে। কিন্তু কেউ তাদের ভয়ে কিছু বলতে পারে না। কলেজছাত্র সাদমান এর প্রতিবাদ করলে বখাটেরা তাকে মারধর শুরু করে। অবশেষে এলাকাবাসী তাদের অন্যায় সহ্য করতে না পেরে তাদের প্রতিহত করে। যেমনটি আমরা লক্ষ করি আলোচ্য কবিতার পাকিস্তানি বাহিনীর বর্বর আচরণে। তারা মাতৃভাষার যৌক্তিক দাবিতে আন্দোলনরত সাধারণ শিক্ষার্থীদের ওপর গুলি চালাতেও দ্বিধাবোধ করেনি। তাই বলা যায়, উদ্দীপকের অন্যায়ভাবে সাধারণ মানুষদের ওপর উৎপাত করার দিক দিয়ে বখাটেরা 'একুশের গান' কবিতার পাকিস্তানি বাহিনীর প্রতিনিধিত্ব করছে।ঘএকুশের গান' কবিতায় কবি পাকিস্তানি শোষকদের বিরুদ্ধে বাঙালি জাতির জাগ্রত প্রতিরোধ গড়ে তোলার প্রত্যয় ব্যক্ত করেছেন, যা আলোচ্য উদ্দীপকের এলাকাবাসীর জাগরণে উঠে এসেছে। 'একুশের গান' কবিতায় ভাষাশহিদদের প্রতি শ্রদ্ধা জানানো হয়েছে। এই কবিতায় ১৯৫২ সালে সংঘটিত ভাষা আন্দোলনে বাঙালি ছাত্র-জনতার আত্মোৎসর্গের স্মৃতিচারণা করা হয়েছে। ভাষার দাবিতে এই রক্তদান কিছুতেই বিস্মৃত হওয়া সম্ভব নয়। তাছাড়া এই কবিতায় পাকিস্তানি শোষকদের বিরুদ্ধে বাঙালি জাতির প্রতিরোধ গড়ে তোলার বিষয়টিও ব্যক্ত হয়েছে। উদ্দীপকের বর্ণনায় উঠে এসেছে অত্যাচারের মাত্রা বেড়ে গেলে সাধারণ মানুষ কীভাবে তার প্রতিরোধ গড়ে তোলে। যেখানে কিছু বখাটের উৎপাতে মানুষ অতিষ্ঠ হয়ে উঠেছিল কিন্তু তারা কিছুই বলতে পারত না। পরবর্তীতে দেখা যায় তারাই ঐক্যবদ্ধ হয়ে তাদের রুখে দিয়েছে। তারা শোককে শক্তিতে পরিণত করে অন্যায়ের বিরুদ্ধে প্রতিবাদী হয়ে উঠেছে। ‘একুশের গান' কবিতাতে যেমন শহিদদের স্মরণ করা হয়েছে, তেমনি তাদের নির্দেশিত পথে চলার মাধ্যমে অন্যায়ের বিরুদ্ধে প্রতিবাদমুখর হওয়ার দৃঢ় প্রত্যয় ব্যক্ত হয়েছে। এখানে ১৯৫২ সালে সংঘটিত ভাষা আন্দোলনে বাঙালি ছাত্র-জনতার আত্মোৎসর্গের স্মৃতিচারণের মাধ্যমে যেকোনো অন্যায়ের বিরুদ্ধে বাঙালির প্রতিবাদী মনোভাব প্রকাশিত হয়েছে। উদ্দীপকেও একই কথা ধ্বনিত হয়েছে। এখানেও অন্যায়ের বিরুদ্ধে প্রতিবাদী হওয়ার দিকটি উঠে এসেছে। এক্ষেত্রে বিষয়বস্তুগত মিলই উদ্দীপকের প্রকাশিত ঐক্য চেতনা এবং 'একুশের গান' কবিতার কবির প্রত্যাশিত সংগ্রামী চেতনাকে সমান্তরাল করেছে।

Explanation:


Sub-Questions:

================================================================================
Question #2 (ID: 679400)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বায়ান্নর পরও সেই আধিপত্যবাদী ভাষা ইংরেজিই জারি

থাকল। কাজেই শহিদের অমরত্বের গৌরবে অর্জিত ভাষাকে রাষ্ট্র স্বীকৃতি

দিতে পারল না। সবকিছু ইংরেজিতেই বহাল থাকল। অথচ ষাটের

দশকেই বাংলা উন্নয়ন বোর্ড গঠিত হয়ে গেছে। বায়ান্নার পরই বাংলা

একাডেমি কাজ শুরু করেছে। কিন্তু সব ক্ষেত্রে সেটিকে কীভাবে প্রয়োগ

করা যায়, তা কেউ ভেবে দেখল না। এমনকি বিশ্বদ্যিালয়গুলোও বাংলা

ভাষাকে প্রতিষ্ঠিত করার ব্যাপারে উৎসাহ দেখায়নি।

Options:
ক. 'একুশের গান' কবিতাটি প্রথম ছাপা হয় কত সালে?
খ. 'দেশের ভাগ্য ওরা করে বিক্রয়'—চরণটি ব্যাখ্যা করো।
গ. উদ্দীপকের সঙ্গে 'একুশের গান' কবিতার সাদৃশ্য কোথায়? আলোচনা করো।
ঘ. উদ্দীপকটি কি 'একুশের গান' কবিতার কবির চেতনার অনুগামী? যৌক্তিক মতামত দাও।


Correct Answer: 

Solution:
কএকুশের গান' কবিতাটি প্রথম ছাপা হয় ১৯৫৩ সালে।খদখলদার পাকিস্তানি শাসকগোষ্ঠী যে বাঙালিদের ভাগ্য নিয়ে ছিনিমিনি খেলছিল, এখানে তার প্রতিই ইঙ্গিত করা হয়েছে। পাকিস্তান রাষ্ট্রের জন্মের পর থেকেই পশ্চিম পাকিস্তানের শাসকরা বাঙালিদের সাথে বৈষম্যমূলক আচরণ করতে থাকে। তারা আর্থসামাজিক এমনকি সাংস্কৃতিক ক্ষেত্রে কোণঠাসা করে তোলে এই জনপদকে। এরই ধারাবাহিকতায় তারা আমাদের মাতৃভাষার ওপর আঘাত হানে। বাঙালিদের ওপর পশ্চিম পাকিস্তানের শাসকদের এমন আগ্রাসনকেই কবি প্রশ্নোক্ত চরণটিতে ফুটিয়ে তুলেছেন।গউদ্দীপকের সঙ্গে 'একুশের গান' কবিতার সাদৃশ্য মাতৃভাষা সম্পর্কিত আলোচনার দিক থেকে। 'একুশের গান' কবিতায় কবি ১৯৫২ সালের ভাষা আন্দোলনের স্মৃতিকে স্মরণ করেছেন। এ কবিতায় ভাষাশহিদদের আত্মত্যাগের বিষয়টি যথাযথ তাৎপর্যময় হয়ে উঠেছে। এই আন্দোলনের মধ্য দিয়েই একটি স্বতন্ত্র জাতিসত্তা হিসেবে বাঙালিরা অধিকার সচেতন হয়ে ওঠে। উদ্দীপকটিতে মাতৃভাষা বাংলার দুরবস্থার দিকটি ফুটে উঠেছে। দীর্ঘ আন্দোলন এবং আত্মাহুতির মধ্য দিয়ে মাতৃভাষা বাংলা রাষ্ট্রভাষা হিসেবে স্বীকৃতি পেলেও সমাজ ও রাষ্ট্রীয় স্তরের সর্বত্র ইংরেজির আধিপত্য রয়েই গেছে। সংগত কারণেই উদ্দীপকের লেখক মাতৃভাষা বাংলার এমন দুরবস্থার দিকটি তুলে ধরে তাই আক্ষেপ প্রকাশ করেছেন। অন্যদিকে, 'একুশের গান' কবিতাটি রচিত হয়েছে ভাষা আন্দোলনে শহিদদের আত্মত্যাগের স্মৃতিকে স্মরণ করে। অর্থাৎ উদ্দীপক এবং আলোচ্য কবিতা উভয় ক্ষেত্রেই মাতৃভাষার প্রসঙ্গটি গুরুত্বের সঙ্গে উঠে এসেছে। এদিক থেকে উদ্দীপকের সঙ্গে আলোচ্য কবিতার সাদৃশ্য প্রতীয়মান হয়।ঘউদ্দীপকটি 'একুশের গান' কবিতার কবির চেতনার অনুগামী বলেই আমি মনে করি। 'একুশের গান' কবিতাটি বায়ান্নর ভাষা আন্দোলনের স্মৃতিকে কেন্দ্র করে রচিত হয়েছে। এ কবিতায় ১৯৫২ সালের ভাষা আন্দোলনের আত্মত্যাগের মহিমাকে ফুটিয়ে তোলা হয়েছে। পাশাপাশি কবিতাটিতে পাকিস্তানি শোষকদের বিরুদ্ধে বাঙালি জাতির জাগ্রত প্রতিরোধ গড়ে তোলার প্রত্যয় ব্যক্ত হয়েছে। উদ্দীপকে ১৯৫২ সালের ভাষা আন্দোলনের পরবর্তী সময়ে বাংলা সামাজিক ও রাষ্ট্রীয় স্তরে বাংলা ভাষা উপেক্ষিত থেকে যাওয়ার প্রসঙ্গটি উঠে এসেছে। সেখানে উদ্দীপকের লেখক আক্ষেপের সঙ্গে মাতৃভাষা বাংলার এমন দুরবস্থার চিত্র উপস্থাপন করেছেন। তিনি দেখিয়েছেন, এমন পরিস্থিতির জন্য কেবল রাষ্ট্রই নয়, বিশ্ববিদ্যালয়গুলোও অনেকাংশেই দায়ী। মাতৃভাষা বাংলার প্রতি মমত্বই লেখককে এ বিষয়ে লেখনী ধারণ করতে অনুপ্রাণিত করেছে। 'একুশের গান' কবিতায় কবি ভাষা আন্দোলনের স্মৃতিচারণ করেছেন। মাতৃভাষাকে কেন্দ্র করে এই আন্দোলন ভাষার প্রতি বাঙালির প্রগাঢ় ভালোবাসা ও মমত্ববোধকেই তুলে ধরে। কবি মনে করেন, ভাষা আন্দোলনে শহিদদের আত্মোৎসর্গের স্মৃতি কিছুতেই বিস্মৃত হওয়ার নয়। মাতৃভাষা এবং ভাষাশহিদদের প্রতি শ্রদ্ধাবোধ এবং ভালোবাসাই কবির এমন মনোভাবের কারণ। একইভাবে, বাংলা ভাষার প্রতি ভালোবাসার কারণেই রাষ্ট্রীয় পর্যায়ে এ ভাষা উপেক্ষিত থাকার বিষয়টি তিনি আক্ষেপের সঙ্গে তুলে ধরেছেন। এদিক বিবেচনায়, উদ্দীপকটি আলোচ্য কবিতার কবির চেতনারই অনুগামী।

Explanation:


Sub-Questions:

================================================================================
Question #3 (ID: 679397)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বায়ান্নর ভাষা আন্দোলন একটি জাতির অভ্যুদয়ের স্ফুলিঙ্গ।

এর মাত্র বিশ বছরের মাথায় পৃথিবীর মানচিত্রে একটি স্বাধীন সার্বভৌম

দেশের আত্মপ্রকাশ ঘটে। সে দেশটির নাম বাংলাদেশ। ভাষাকে কেন্দ্ৰ

করে বিশ্বের মানচিত্রে একটি জাতির অভ্যুদয় হয়েছে। সেই দেশটিও

বাংলাদেশ।

Options:
ক. ওরা মানুষের কী কেড়ে নিয়েছে?
খ. 'ওরা গুলি ছোড়ে এদেশের প্রাণের দাবিকে রোখে' — ব্যাখ্যা করো।
গ. উদ্দীপকটি 'একুশের গান' কবিতার কোন দিকটির প্রতিনিধিত্ব করে? ব্যাখ্যা করো।
ঘ. “উদ্দীপক এবং ‘একুশের গান' কবিতার মূলভাব অভিন্ন”— মূল্যায়ন করো।


Correct Answer: 

Solution:
কওরা মানুষের অন্ন, বস্ত্র, শান্তি কেড়ে নিয়েছে।খপাকিস্তানি সৈন্যরা গুলি ছুড়ে বাঙালির প্রাণের দাবি অর্থাৎ ভাষার অধিকারকে রুখতে চেয়েছিল। পশ্চিম পাকিস্তানি শাসকগোষ্ঠী বাঙালি জাতিকে ধ্বংসের পরিকল্পনা করেছিল। আর এ পরিকল্পনার অংশ হিসেবে তারা প্রথম আঘাত হানে বাংলা ভাষার ওপর। তারা ঘোষণা করেছিল উর্দুই হবে পাকিস্তানের একমাত্র রাষ্ট্রভাষা। কিন্তু বাঙালি প্রতিবাদ জানিয়েছিল এর বিরুদ্ধে। তাদের একটাই দাবি ছিল বাংলাকেই তৎকালীন পূর্ব পাকিস্তানের একমাত্র রাষ্ট্রভাষা করতে হবে। এ প্রতিবাদ আন্দোলনে পুলিশ নির্বিচারে গুলি চালিয়ে আমাদের এ দাবিকে রুখতে চেয়েছিল।গউদ্দীপকটি 'একুশের গান' কবিতার ভাষা আন্দোলনে অন্যায়ের বিরুদ্ধে সোচ্চার হওয়ার দিকটির প্রতিনিধিত্ব করে। ভাষা আন্দোলন অন্যায় ও শোষণের বিরুদ্ধে বাঙালির সোচ্চার হওয়ার প্রথম পদক্ষেপ। 'একুশের গান' কবিতায় পাকিস্তানি শাসকগোষ্ঠীর অত্যাচার, নির্যাতন এবং এর বিরুদ্ধে বাঙালির প্রতিবাদের চিত্র ফুটে উঠেছে। ১৯৫২ সালের ভাষা আন্দোলনে বাঙালি ১৪৪ ধারা ভঙ্গ করে মিছিল বের করে। সে মিছিলে পুলিশ গুলি চালায়, শহিদ হন অনেকে। এই প্রতিবাদ এবং আত্মত্যাগের মাধ্যমে বাঙালি ফিরে পায় তার অধিকার। উদ্দীপকেও বাঙালির অন্যায়ের বিরুদ্ধে সোচ্চার হওয়ার কথা বলা হয়েছে। বায়ান্ন সালের ভাষা আন্দোলন বাঙালির জাতীয় জীবনে এক তাৎপর্যপূর্ণ অধ্যায়। ভাষা আন্দোলনের মাধ্যমেই আমরা শিখেছি অন্যায়ের বিরুদ্ধে প্রতিবাদ করতে। ১৯৭১ সালে বাংলাদেশের স্বাধীনতাযুদ্ধে বাঙালির অংশগ্রহণ, পাকিস্তানি হানাদার বাহিনীর বিরুদ্ধে রুখে দাঁড়ানোর শক্তি ভাষা আন্দোলনের প্রেরণা থেকেই প্রাপ্ত। অর্থাৎ, 'একুশের গান' কবিতায় অন্যায়ের বিরুদ্ধে বাঙালির সোচ্চার হওয়ার যে বর্ণনা আছে তা উদ্দীপকে ফুটে উঠেছে।ঘ“উদ্দীপক এবং ‘একুশের গান' কবিতার মূলভাব অভিন্ন”— মন্তব্যটি যথার্থ। 'একুশের গান' কবিতায় অন্যায়ের বিরুদ্ধে বাঙালির প্রতিবাদ এবং বাঙালির ওপর অত্যাচার-নির্যাতনের কাহিনি ফুটে উঠেছে। ভাষা আন্দোলন এক বিস্তৃত অধ্যায়। পাকিস্তানি শাসকগোষ্ঠীর অন্যায়-অত্যাচার আর শোষণের বিরুদ্ধে বাঙালি জাতি প্রতিবাদ করেছিল। এজন্য তাকে সইতে হয়েছে নির্যাতন, দিতে হয়েছে জীবন। উদ্দীপকে এই নির্যাতন, এর বিরুদ্ধে প্রতিবাদ এবং বিজয় অর্জনের দিকটি বর্ণিত হয়েছে। বায়ান্নর ভাষা আন্দোলন থেকে শুরু হয়েছে অন্যায়ের বিরুদ্ধে বাঙালির প্রতিবাদ। তারপর প্রায় দীর্ঘ বিশ বছর ধরে পশ্চিম পাকিস্তানি শাসকগোষ্ঠী শাসন, শোষণ আর নির্যাতন চালিয়ে গেছে। শেষ পর্যন্ত এই শাসকচক্রের নির্যাতনের বিরুদ্ধে বাঙালি যুদ্ধে ঝাঁপিয়ে পড়ে এবং অর্জিত হয় বিজয়। 'একুশের গান' কবিতার মূল বিষয় হলো ভাষা আন্দোলন থেকে প্রাপ্ত জাতীয়তাবাদ। অন্যদিকে উদ্দীপকের মূলভাব হলো— সেই চেতনাকে কাজে লাগিয়ে বাঙালি ১৯৭১ সালের স্বাধীনতাযুদ্ধে অংশগ্রহণ করে এবং বিজয় অর্জন করে। এভাবে উভয়ের মূলভাব অভিন্ন হওয়ায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 679406)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ধন্য সবাই ধন্য

অস্ত্র ধরে যুদ্ধ করে মাতৃভূমির জন্য

ধরল যারা জীবন বাজি হলেন যারা শহিদ গাজি

লোভের টানে হয়নি যারা ভিনদেশিদের পণ্য।

Options:
ক. ফেব্রুয়ারিকে 'অশ্রু-গড়া' বলা হয়েছে কেন?
খ. “এমন সময় ঝড় এলো এক ঝড় এলো ক্ষ্যাপা বুনো”— চরণটি ব্যাখ্যা করো।
গ. উদ্দীপকে 'একুশের গান' কবিতার প্রতিফলিত দিকটি ব্যাখ্যা করো।
ঘ. উদ্দীপকটি 'একুশের গান' কবিতার বিষয়বস্তুকে পুরোপুরি প্রকাশ করতে সক্ষম হয়েছে কি? তোমার যুক্তিপূর্ণ মতামত তুলে ধরো।


Correct Answer: 

Solution:
কফেব্রুয়ারি মাস ছেলে হারানো শত মায়ের অশ্রুঝরার স্মৃতিবিজড়িত বলে ফেব্রুয়ারিকে 'অশ্রু-গড়া' বলা হয়েছে।খএমন সময় ঝড় এলো এক ঝড় এলো ক্ষ্যাপা বুনো'— বলতে কবি ১৯৫২ সালের ভাষা আন্দোলনে আন্দোলনকারীদের ওপর হঠাৎ পাকিস্তানিদের আক্রমণকে বুঝিয়েছেন। রাষ্ট্রভাষা আন্দোলনে একুশে ফেব্রুয়ারি পাকিস্তানিদের গুলিবর্ষণে এদেশে অনেকে তাজা প্রাণ হারিয়েছে। তৎকালীন সময়ের পরিস্থিতি বর্ণনা করতে গিয়ে কবি শীতের শান্ত প্রকৃতিতে পাকিস্তানি শোষকদের অকস্মাৎ আক্রমণকে তুলে ধরেছেন। তাদের এই আক্রমণ যেন ছিল ক্ষ্যাপা বুনো। প্রশ্নোক্ত চরণটি দ্বারা কবি পাকিস্তানিদের এই ঘৃণ্য আক্রমণকেই বুঝিয়েছেন।গএকুশের গান' কবিতায় বর্ণিত বীর বাঙালির আত্মত্যাগের দিকটি উদ্দীপকের কবিতায়ও প্রতিফলিত হয়েছে। 'একুশের গান' কবিতায় বায়ান্ন সালের ভাষা আন্দোলনে বাঙালির আত্মোৎসর্গের স্মৃতিচারণ করা হয়েছে। বাঙালি ছাত্র-জনতা পাকিস্তানি শাসকদের অন্যায় সিদ্ধান্তের বিরোধিতা করে রাজপথে নেমেছিল। ভাষার মর্যাদা রক্ষার দাবিতে করা আন্দোলনের ওপর নির্বিচারে গুলি চালিয়েছিল বর্বর পুলিশ বাহিনী। ফলে ভাষার জন্য শহিদ হয় অনেকেই। উদ্দীপকের কবিতায় মুক্তিযুদ্ধের প্রেক্ষাপট চিত্রিত হয়েছে। মাতৃভূমিকে বাঁচাতে মুক্তিযুদ্ধে ঝাঁপিয়ে পড়েছিল বাঙালিরা। অস্ত্র হাতে যুদ্ধ করে কেউ শহিদ কেউ গাজি হয়েছে। কোনো প্রলোভনে পড়ে তারা শত্রুপক্ষের কাছে বিক্রি হয়নি। এমন বীর বাঙালিদের কবি অভিবাদন জানিয়েছেন। এদিকে 'একুশের গান' কবিতায়ও রয়েছে বীর বাঙালির আত্মোৎসর্গের দিকটি। বাংলাকে রাষ্ট্রভাষা করার দাবিতে বীর বাঙালি রাজপথে নেমে আন্দোলন করে শহিদ হয়েছেন। এই আত্মত্যাগের দিকটিই উদ্দীপকে প্রতিফলিত হয়েছে।ঘউদ্দীপকে 'একুশের গান' কবিতার বিষয়বস্তু পুরোপুরি ফুটে ওঠেনি। ভাষা আন্দোলনকে উপজীব্য করে রচিত হয়েছে 'একুশের গান' কবিতাটি। পাকিস্তানি শাসক উর্দুকে একমাত্র রাষ্ট্রভাষা ঘোষণা করলে বাঙালি তার তীব্র প্রতিবাদ জানায়। বাংলার মান বাঁচাতে গড়ে তোলে আন্দোলন। উদ্দীপকে মুক্তিযুদ্ধের প্রেক্ষাপট চিত্রিত হয়েছে। কবি মাতৃভূমিকে রক্ষায় ঝাঁপিয়ে পড়া মুক্তিযোদ্ধাদের অভিবাদন জানান। স্বার্থের জন্য শত্রুপক্ষের সাথে মিলিত না হওয়ায় বাঙালিদের শ্রদ্ধা জানান। 'একুশের গান' কবিতায় বর্ণিত হয়েছে অধিকার আদায়ে বাঙালির জাগ্রত প্রতিরোধ, পাকিস্তানি শাসকদের নিষ্ঠুরতা ও স্বজন হারানো মানুষের অপার কষ্টের কথা। একইসাথে প্রকাশিত হয়েছে সকল অন্যায় ও শোষণের বিরুদ্ধে সোচ্চার হওয়ার আহ্বান। কবি এখানে রক্তে রাঙানো অশ্রুগড়া ফেব্রুয়ারি মাসের কথা বলেছেন। এই ফেব্রুয়ারি মাস ভাষা শহিদদের রক্তদানের ইতিহাস মনে করিয়ে দেয়। মনে করিয়ে দেয় ছেলে হারানো মায়ের আহাজারির কথা। তাই তো কবি বাঙালিকে জেগে উঠতে আহ্বান জানিয়েছেন। ভাষা শহিদদের কাছ থেকে প্রতিরোধের শিক্ষা নিয়ে অন্যায়ের বিরুদ্ধে সদা সচেষ্ট থাকতে বলেছেন। আলোচ্য কবিতায় ফুটে ওঠা দিকগুলো উদ্দীপকে অনুপস্থিত। তাই বলা যায়, উদ্দীপকটি 'একুশের গান' কবিতার বিষয়বস্তুকে পুরোপুরি প্রকাশ করে না।

Explanation:


Sub-Questions:

================================================================================
Question #5 (ID: 679417)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
১. ঝড়ের রাত্রে, বৈশাখী দিনে, বরষার দুর্দিনে

অভিযাত্রিক, নির্ভীক তারা পথ লয় ঠিক চিনে

হয়তো বা ভুল, তবু ভয় নাই, তরুণের তাজা প্রাণ

পথ হারালেও হার মানে নাকো, করে চলে সন্ধান

অন্য পথের, মুক্ত পথের, সন্ধানী আলো জ্বলে

বিনিদ্র আঁখি তারকার সম, পথে পথে তারা চলে।'

২. 'ওরা কেড়ে নিতে চায় বুকের স্বপ্ন, মায়ের মুখের ভাষা

ঝরিয়ে রক্ত, ভাইয়ের প্রাণ, হৃদয়ের ভালোবাসা ।

জেগে উঠো আজ সাহসী যৌবন, আনো নব উত্থান

দ্রোহের আগুনে পোড়াও ওদের, গাও বিজয় গান।'

Options:
ক. 'একুশের গান' কবিতাটি কোন শহিদের স্মরণে লেখা হয়েছে?
খ. 'সেই আঁধারের পশুদের মুখ চেনা' – চরণটি ব্যাখ্যা করো।
গ. উদ্দীপক-২-এর আলোকে 'একুশের গান' কবিতায় বর্ণিত 'ওরা এদেশের নয়'— চরণটি ব্যাখ্যা করো।
ঘ. প্রথম উদ্দীপকের যিনি অভিযাত্রিক তিনিই 'একুশের গান' কবিতার ভাষা শহিদ — বিশ্লেষণ করো।


Correct Answer: 

Solution:
কএকুশের গান' কবিতাটি বায়ান্নর ভাষা আন্দোলনের শহিদদের স্মরণে লেখা হয়েছে।খউদ্ধৃত চরণে পাকিস্তানি শাসকগোষ্ঠী ও তাদের অনুগত সৈন্যদের পশু বলা হয়েছে। ১৯৫২ সালের ভাষা আন্দোলন বাঙালি জাতির ইতিহাসে বিশেষ তাৎপর্যবাহী ঘটনা। বাংলাকে রাষ্ট্রভাষা করার দাবিতে বাংলামায়ের দামাল ছেলেরা যখন রাস্তায় নামে, তখন পাকিস্তানি শাসকগোষ্ঠী পশুর চেয়েও বর্বর আচরণ করে। তাদের অনুগত সৈন্যরা নির্বিচারে আন্দোলনকারীদের ওপর গুলি ছুড়ে। অনেকে শহিদ হন। পাকিস্তানি শাসকগোষ্ঠীর এ আচরণকে লক্ষ করেই কবি তাদের পশু বলেছেন।গবাঙালি জাতির অধিকার হরণে পাকিস্তানিদের অত্যাচারের চিত্র দ্বিতীয় উদ্দীপকের বিষয়বস্তু যা 'একুশের গান' কবিতার 'ওরা এদেশের নয়' চরণটির সঙ্গে সম্পূর্ণভাবে সাদৃশ্যপূর্ণ। 'একুশের গান' কবিতায় ১৯৫২ সালে সংঘটিত ভাষা-আন্দোলনে বাঙালি ছাত্র-জনতার আত্মোৎসর্গের স্মৃতি স্মরণ করা হয়েছে। সেদিন মাতৃভাষার দাবিতে ছাত্ররা মিছিল বের করলে তৎকালীন স্বৈরাচারী শাসক তাদের সৈন্য দিয়ে কোমলপ্রাণ ছাত্রদের ওপর গুলি চালায়। এতে রফিক, সালাম, বরকতসহ আরো অনেকে শহিদ হন। আর তাই অন্যায়ভাবে গুলিবর্ষণকারী তৎকালীন পাকিস্তানি শোষকদের বিরুদ্ধে বাঙালি জাতির জাগ্রত প্রতিরোধ গড়ে তোলার প্রত্যয় ব্যক্ত হয়েছে এ কবিতায়। উদ্দীপকেও এমনই একটি ইঙ্গিত লক্ষ করা যায়, এখানে পাকিস্তানিরা মায়ের মুখের ভাষা কেড়ে নিতে রক্ত ঝরিয়েছে ভাইয়ের বুক থেকে। এরপর বাঙালির জেগে ওঠার দিকটি ব্যক্ত করা হয়েছে যা 'একুশের গান' কবিতার মূলসুর। অর্থাৎ উদ্দীপক ও 'একুশের গান' কবিতায় যে অত্যাচারের কথা বলা হয়েছে তাতে একথা স্পষ্ট যে ওরা আমাদের আপন কেউ নয়, ওরা অন্য মানুষ। সুতরাং, ওরা এদেশের নয়, কথাটি সম্পূর্ণ সত্য।ঘহার না মানা মানসিকতার দিক দিয়ে উদ্দীপকের অভিযাত্রিকরা 'একুশের গান' কবিতার ভাষা-শহিদদেরই অনুরূপ। 'একুশের গান' কবিতাটিতে পাকিস্তানি শাসকগোষ্ঠীর বুলেটে প্রাণ উৎসর্গকারী শহিদদের কথা বর্ণিত হয়েছে। মায়ের ভাষার মান বাঁচাতে নিজের জীবনকে তুচ্ছ করেই তাঁরা রাস্তায় নামেন। মিছিলে পুলিশ গুলি চালালে তাঁরা শহিদ হন। উদ্দীপকে উল্লেখিত অভিযাত্রিক দল চরম দুঃসময়েও নির্ভীক। মুক্ত পৃথিবীর সন্ধানে অনায়াসে তারা বন্ধুর পথ পাড়ি দেয়। পথ হারালেও হার মানে না তারা। তরুণ প্রাণ অভিযাত্রিকরা তাদের লক্ষ্যে পৌঁছানোর জন্য জীবন বাজি রাখতেও প্রস্তুত। যেমনটি দেখা যায় আলোচ্য কবিতার ভাষা-শহিদদের আচরণে। 'একুশের গান' এর ভাষা-শহিদেরা ভাষার দাবিতে রাজপথে নেমে অকাতরে জীবন বিলিয়ে দেন। ভাষা-শহিদদের মতো উদ্দীপকের প্রথম অংশের তরুণ অভিযাত্রী দল বৈশাখী ঝড় কিংবা বর্ষার দুর্দিনেও পথ খুঁজে নেয়। চরম বাধা-বিপত্তিও তাদের চলার গতিকে স্তব্ধ করতে পারে না। অন্যায়, শোষণ ও বাধার বিরুদ্ধে চলাই উদ্দীপকের তরুণদের বৈশিষ্ট্য। এদিক থেকে বলা যায়, প্রথম উদ্দীপকের অভিযাত্রিক যেন 'একুশের গান' কবিতার ভাষা-শহিদ।

Explanation:


Sub-Questions:

================================================================================
Question #6 (ID: 679419)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
(i) 'ওরা আমার মুখের ভাষা কাইড়া নিতে চায়

ওরা কথায় কথায় শিকল পরায় আমার হাতে-পায়।

(ii) 'শাবাশ বাংলাদেশ, এ পৃথিবী

অবাক তাকিয়ে রয়;

জ্বলে-পুড়ে-মরে ছারখার

তবু মাথা নোয়াবার নয়!'

Options:
ক. 'একুশে ফেব্রুয়ারি' সংকলনের সম্পাদনা কে করেন?
খ. 'জাগো নাগিনীরা জাগো কালবোশেখিরা' বলতে কবি কী বুঝিয়েছেন?
গ. উদ্দীপক (i)-এ 'একুশের গান' কবিতার কোন দিকটি প্রকাশ পেয়েছে? ব্যাখ্যা করো।
ঘ. “একুশের গান কবিতায় উদ্দীপক (ii)-এ প্রকাশিত ভাবটির প্রতিফলন লক্ষ করা যায়।" বিশ্লেষণ করো।


Correct Answer: 

Solution:
কএকুশে ফেব্রুয়ারি' সংকলনের সম্পাদনা করেন হাসান হাফিজুর রহমান।খপ্রশ্নোত্ত কথাটি দ্বারা শোষণ ও নির্যাতনের বিরুদ্ধে বাংলার মানুষকে জেগে ওঠার আহ্বান জানানো হয়েছে। পাকিস্তানি শোষকরা বাঙালি জাতির জীবনকে অত্যাচারে অতিষ্ঠ করে তুলেছিল। তাদের নির্যাতনে স্বজনহারা হয়েছিল অগণিত মানুষ। উক্ত কথাটির মধ্য দিয়ে সেসব স্বজনহারা অত্যাচারিত মানুষকে জেগে ওঠার আহ্বান জানিয়েছেন কবি।গএকুশের গান' কবিতায় প্রকাশিত বাঙালি জাতির অধিকার হরণে পাকিস্তানিদের অত্যাচারের চিত্র উদ্দীপক-(i)-এ একইভাবে উঠে এসেছে। 'একুশের গান' কবিতায় ১৯৫২ সালে সংঘটিত ভাষা-আন্দোলনে বাঙালি ছাত্র-জনতার আত্মোৎসর্গের স্মৃতি স্মরণ করা হয়েছে। সেদিন মাতৃভাষার দাবিতে ছাত্ররা মিছিল বের করলে তৎকালীন স্বৈরাচারী শাসক তাদের সৈন্য দিয়ে কোমলপ্রাণ ছাত্রদের ওপর গুলি চালায়। এতে রফিক, সালাম, বরকতসহ আরও অনেকে শহিদ হন। আর তাই অন্যায়ভাবে গুলিবর্ষণকারী তৎকালীন পাকিস্তানি শোষকদের বিরুদ্ধে বাঙালি জাতির জাগ্রত প্রতিরোধ গড়ে তোলার প্রত্যয় ব্যক্ত হয়েছে এ কবিতায়। উদ্দীপকেও এমনই একটি ইঙ্গিত লক্ষ করা যায়। এখানে উঠে এসেছে পাকিস্তানিরা কীভাবে আমাদের মাতৃভাষা কেড়ে নিতে রক্ত ঝরিয়েছে ভাইয়ের বুক থেকে। আবার তারা কথায় কথায় আমাদের স্বাধীনতা হরণ করেছে। আর এ দিকটি ব্যক্ত করা হয়েছে 'একুশের গান' কবিতায়। অর্থাৎ উদ্দীপক ও 'একুশের গান' কবিতায় যে অত্যাচারের কথা বলা হয়েছে তাতে এ কথা স্পষ্ট যে, পাকিস্তানি শাসকরা আমাদের নানাভাবে অত্যাচার-জুলুম চালিয়েছিল। সুতরাং, 'একুশের গান' কবিতায় বর্ণিত বাঙালি জাতির অধিকার হরণে পাকিস্তানিদের অত্যাচারের দিকটি উদ্দীপক-(i)-এ একইভাবে প্রকাশ পেয়েছে।ঘউদ্দীপক- (ii)-এ বাঙালির প্রতিবাদী চেতনা ফুটে উঠেছে যা 'একুশের গান' কবিতায় প্রকাশিত ভাবের প্রতিফলন। 'একুশের গান' কবিতাটি ভাষা আন্দোলনের প্রেক্ষাপটে রচিত। এ কবিতায় কবি ১৯৫২ সালে সংঘটিত ভাষা আন্দোলনে বাঙালি ছাত্র-জনতার আত্মোৎসর্গের দিকটি স্মরণ করেছেন। পাশাপাশি বাঙালির সেই প্রতিবাদী চেতনাকে জাগিয়ে তুলে বর্তমান সমাজে বিদ্যমান অন্যায়-অত্যাচারের বিরুদ্ধে রুখে দাঁড়ানোর আহ্বান জানিয়েছেন। উদ্দীপকের কবিতাংশে অন্যায়ের বিরুদ্ধে বাঙালির প্রতিবাদমুখর হয়ে ওঠার কথা বলা হয়েছে। এখানে বাঙালির বীরত্ব দেখে সমগ্র বিশ্ব অবাক হয়েছে। কেননা, বাঙালি জ্বলে-পুড়ে মরে ছারখার হলেও কারও কাছে মাথা নত করেনি। অসীম সাহস ও আত্মসম্মানবোধের কারণে বাঙালি জাতি আজ বিশ্ব দরবারে অনন্য উচ্চতায় পৌঁছে গেছে। 'একুশের গান' কবিতায় ভাষাশহিদেরা ভাষার দাবিতে রাজপথে নেমে অকাতরে জীবন বিলিয়ে দেন। মায়ের ভাষার মান বাঁচাতে নিজের জীবনকে তুচ্ছ করেই তাঁরা রাস্তায় নামেন। তাঁরা কোনোভাবেই মাতৃভাষার অসম্মান সহ্য করেননি। জীবন দিয়ে হলেও তাঁরা মাতৃভাষার মান সেদিন রক্ষা করেছিলেন। ভাষাশহিদদের এমন সাহস ও দেশপ্রেম পৃথিবীর ইতিহাসে বিরল ঘটনা। ভাষাশহিদদের মতো উদ্দীপকের কবিতাংশেও বাঙালির প্রতিবাদের চিত্র উপস্থাপিত হয়েছে। চরম বাধা-বিপত্তি ও অত্যাচার তাদের মাথাকে নোয়াতে পারেনি। অন্যায়, শোষণ ও বাধার বিরুদ্ধে লড়াই করে তাঁরা বিশ্বকে অবাক করে দিয়েছে। সুতরাং, এসব দিক বিবেচনায় 'একুশের গান' কবিতায় উদ্দীপক-(ii)-এ প্রকাশিত বাঙালির অকতোভয় ও প্রতিবাদী মানসিকতার প্রতিফলন লক্ষ করা যায়।

Explanation:


Sub-Questions:

================================================================================
Question #7 (ID: 679415)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ওরা কেড়ে নিতে চায় বুকের স্বপ্ন, মায়ের মুখের ভাষা

ঝরিয়ে রক্ত, ভাইয়ের প্রাণ, হৃদয়ের ভালোবাসা

জেগে উঠো আজ সাহসী যৌবন, আনো নব উত্থান

স্নেহের আগুনে পোড়াও ওদের, গাও বিজয়ের গান।

Options:
ক. 'একুশের গান' কবিতায় উল্লিখিত কোথায় বীর ছেলে বীর নারী মারা যায়?
খ. “শিশু হত্যার বিক্ষোভে আজ কাঁপুক বসুন্ধরা”— ব্যাখ্যা করো।
গ. উদ্দীপকটি 'একুশের গান' কবিতার সাদৃশ্যপূর্ণ দিকটি ব্যাখ্যা করো।
ঘ. “উদ্দীপকটি ‘একুশের গান' কবিতার সমগ্রভাব ধারণ করেনি।” — মন্তব্যটি মূল্যায়ন করো।


Correct Answer: 

Solution:
কএকুশের গান' কবিতায় জালিমের কারাগারে বীর ছেলে, বীর-নারী মারা যায় বলে উল্লেখ করা হয়েছে।খপ্রশ্নোক্ত চরণটির মাধ্যমে কবি ভাষা আন্দোলনে সংঘটিত অন্যায় হত্যাকাণ্ডের বিরুদ্ধে বিক্ষুব্ধ জাতির তীব্র প্রতিক্রিয়াকে ব্যক্ত করেছেন। ভাষার দাবিতে শান্তিপূর্ণ মিছিলে পাকিস্তানি শাসকের নির্দেশে পুলিশ গুলিবর্ষণ করে। এতে রফিক, শফিক, সালাম, বরকতসহ বেশ কয়েকজন শহিদ হন। এই অন্যায় হত্যাকাণ্ডের বিরুদ্ধে সমগ্র জাতি ফুঁসে ওঠে। আলোচ্য চরণটির মধ্য দিয়ে কবি বাঙালি সন্তানদের ওপর অন্যায় গুলিবর্ষণকে কেন্দ্র করে জাতির তীব্র প্রতিক্রিয়ার দিকটি ফুটিয়ে তুলেছেন।গউদ্দীপকের সঙ্গে 'একুশের গান' কবিতার সাদৃশ্যপূর্ণ দিক হলো পাকিস্তানি আগ্রাসনের বিরুদ্ধে বাঙালির প্রতিরোধের আহ্বান। 'একুশের গান' কবিতায় কবি মাতৃভাষা বাংলার জন্য আত্মোৎসর্গকারী শহিদদের স্মৃতিকে শ্রদ্ধার সঙ্গে স্মরণ করেছেন। পাশাপাশি কবিতাটিতে তাদের এমন আগ্রাসনের বিরুদ্ধে জাগ্রত প্রতিরোধ গড়ে তোলার আহ্বান জানিয়েছেন তিনি। উদ্দীপকের কবিতাংশে কবি পাকিস্তানি শাসকদের আগ্রাসনের প্রতি ইঙ্গিত করেছেন। সেখানে তিনি তাদের অপশাসন ও আগ্রাসনের চিত্র তুলে ধরেছেন। এই শোষক শ্রেণি বাঙালির ওপর সীমাহীন অত্যাচার চালিয়েছে। শুধু তা-ই নয়, তারা এ জাতির ভাষা, কৃষ্টি, সংস্কৃতিকে বিনষ্ট করার ষড়যন্ত্রে লিপ্ত হয়েছে পর্যন্ত। সংগত কারণেই কবি তাদের অন্যায় আগ্রাসনকে মোকাবিলার আহ্বান জানিয়েছেন। একইভাবে 'একুশের গান' কবিতাতেও কবি পাকিস্তানি শাসকের অন্যায়-অত্যাচারের চিত্র তুলে ধরে তাদের বিরুদ্ধে জাগ্রত প্রতিরোধ গড়ে তোলার প্রত্যয় ব্যক্ত করেছেন।ঘ“উদ্দীপকটি 'একুশের গান' কবিতার সমগ্রভাব ধারণ করেনি”— মন্তব্যটি যথার্থ বলেই আমি মনে করি। 'একুশের গান' কবিতায় ১৯৫২ খ্রিস্টাব্দে সংঘটিত ভাষা আন্দোলনে বাঙালি ছাত্র-জনতার আত্মোৎসর্গের স্মৃতিতর্পণ করা হয়েছে। এই অন্যায় হত্যাকাণ্ডের মধ্য দিয়ে বাঙালির জাতীয় জীবনে যে অভিঘাতের সৃষ্টি হয় আলোচ্য কবিতাটি তারই প্রেক্ষাপটে লেখা। এ ছাড়াও কবিতাটিতে এ সম্পর্কিত আরও নানা বিষয় আলোচিত হয়েছে। উদ্দীপকের কবিতাংশটি পাকিস্তানি শাসকদের অপশাসনকে কেন্দ্র করে লিখিত হয়েছে। সেখানে বাঙালি জাতির ওপর তাদের অন্যায় আগ্রাসনের চিত্র ফুটিয়ে তোলা হয়েছে। সে সময় বাঙালি জাতির ওপর আধিপত্য বিস্তার করতে গিয়ে তারা এ জাতির ভাষা, সংস্কৃতিসহ জাতীয় জীবনের সব ক্ষেত্রে আগ্রাসন চালায়। উদ্দীপকের কবিতাংশে তাদের সেই আগ্রাসনের বিরুদ্ধে সোচ্চার হয়েছেন কবি। 'একুশের গান' কবিতায় কবি এ দেশবাসীর ওপর পাকিস্তানি শাসকের অন্যায় আগ্রাসনের বিরুদ্ধে জাগ্রত প্রতিরোধ গড়ে তোলার প্রত্যয় ব্যক্ত করেছেন। আলোচ্য কবিতার এই দিকটি উদ্দীপকের কবিতাংশেও পরিলক্ষিত হয়। তবে এ ছাড়াও কবিতাটিতে কবি ভাষাশহিদদের প্রতি বিনম্র শ্রদ্ধা জানিয়েছেন। তিনি মনে করেন, কিছুতেই বিস্মৃত হওয়ার নয়। পাশাপাশি এই আত্মাহুতিকে কেন্দ্র করে বাঙালির জাতীয় জীবনে যে প্রতিক্রিয়ার সৃষ্টি হয়, তাও তিনি ভাষা আন্দোলনের রক্তদানকবিতাটিতে তুলে ধরেছেন। এসব বিষয় উদ্দীপকে উল্লিখিত হয়নি। সেদিক বিবেচনায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 679412)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দৃশ্যকল্প-১ : মায়ের ভাষায় কথা বলাতে

স্বাধীন আশায় পথ চলাতে

হাসি মুখে যারা দিয়ে গেলো প্ৰাণ

সেই স্মৃতি নিয়ে গেয়ে যাই গান ।

দৃশ্যকল্প-২: ডাইয়ের বুকে রক্তে আজিকে

রক্ত মশাল জ্বলে দিকে দিকে

সংগ্রামী আজ মহাজনতা

কণ্ঠে তাদের নব বারতা

শহিদ ভাইয়ের স্মরণে।

Options:
ক. 'একুশের গান' কবিতাটি কোন শহিদের স্মরণে লেখা হয়েছে?
খ. ‘দেশের ভাগ্য ওরা করে বিক্রয়' কারা এবং কীভাবে?
গ. উদ্দীপকের দৃশ্যকল্প-১ এ 'একুশের গান' কবিতার কোন দিকটি ফুটে উঠেছে? ব্যাখ্যা করো।
ঘ. “উদ্দীপকের দৃশ্যকল্প-২ এর মূলভাবে 'একুশের গান' কবিতার বিশেষ একটি দিক প্রতিফলিত হয়েছে”- মন্তব্যটির যথার্থতা নির্ণয় করো।


Correct Answer: 

Solution:
কএকুশের গান' কবিতাটি ভাষাশহিদদের স্মরণে লেখা হয়েছে।খদখলদার পাকিস্তানি শাসকগোষ্ঠী যে বাঙালিদের ভাগ্য নিয়ে ছিনিমিনি খেলছিল, এখানে তার প্রতিই ইঙ্গিত করা হয়েছে। পাকিস্তান রাষ্ট্রের জন্মের পর থেকেই পশ্চিম পাকিস্তানের শাসকরা বাঙালিদের সাথে বৈষম্যমূলক আচরণ করতে থাকে। তারা আর্থসামাজিক এমনকি সাংস্কৃতিক ক্ষেত্রে কোণঠাসা করে তোলে এই জনপদকে। এরই ধারাবাহিকতায় তারা আমাদের মাতৃভাষার ওপর আঘাত হানে। বাঙালিদের ওপর পশ্চিম পাকিস্তানের শাসকদের এমন আগ্রাসনকেই কবি প্রশ্নোক্ত চরণটিতে ফুটিয়ে তুলেছেন।গদৃশ্যকল্প-১ এ 'একুশের গান' কবিতায় প্রকাশিত ভাষাশহিদদের আত্মত্যাগের স্মৃতির দিকটিই ফুটে উঠেছে। 'একুশের গান' কবিতায় কবি মাতৃভাষার মর্যাদা রক্ষার লড়াইয়ে শহিদদের স্মৃতির উদ্দেশ্যে শ্রদ্ধা জানিয়েছেন। এ কবিতাটিতে ভাষাশহিদদের স্মৃতিকে তুলে ধরে, পাকিস্তানি শাসকদের অপশাসনের বিরুদ্ধে প্রতিরোধ গড়ে তোলার আহ্বান জানিয়েছেন তিনি। দৃশ্যকল্প-১ এর কবিতাংশে কবি ভাষাশহিদদের অবদানকে তুলে ধরে তাঁদের মহান আত্মত্যাগের স্মৃতির প্রতি শ্রদ্ধা জানিয়েছেন। সে শ্রদ্ধাবোধ থেকেই তাদের জয়গান গেয়েছেন কবি। একইভাবে, আলোচ্য 'একুশের গান' কবিতাটিও ভাষাশহিদদের স্মৃতিকে স্মরণ করেই লেখা হয়েছে। কবি মনে করেন, ভাষার জন্য শহিদদের এ রক্তদান কিছুতেই বিস্তৃত হওয়ার নয়। এ বিষয়টিই আলোচ্য কবিতা এবং দৃশ্যকল্প-১ এর কবিতাংশটির মূল বিষয়। সে বিবেচনায় দৃশ্যকল্প-১-এ আলোচ্য কবিতায় উল্লেখিত ভাষাশহিদদের আত্মত্যাগের স্মৃতির দিকটিই প্রতিফলিত হয়েছে।ঘউদ্দীপকের দৃশ্যকল্প-২-এর মূলভাবে 'একুশের গান' কবিতার বিশেষ একটি দিক প্রতিফলিত হয়েছে- মন্তব্যটি যথার্থ বলেই আমি মনে করি। 'একুশের গান' কবিতায় কবি ১৯৫২ সালের ভাষা আন্দোলনে বাঙালি ছাত্র-জনতার আত্মোৎসর্গের স্মৃতিস্মরণ করা হয়েছে। পাশাপাশি অন্যায়ভাবে গুলিবর্ষণকারী তৎকালীন পাকিস্তানি শোষকদের বিরুদ্ধে বাঙালি জাতির জাগ্রত প্রতিরোধ গড়ে তোলার প্রত্যয় ব্যক্ত হয়েছে কবিতাটিতে। উদ্দীপকের দৃশ্যকল্প-২-এর কবিতাংশে ভাষাশহিদদের স্মৃতিকে স্মরণ করা হয়েছে কিছুটা ভিন্নভাবে। সেখানে ভাষাশহিদদের আত্মাহুতির মধ্য দিয়ে বাঙালির জাতীয় জীবনে অন্যায়-অত্যাচারের বিরুদ্ধে যে জাগরণ ঘটেছিল, তা-ই তুলে ধরা হয়েছে। বস্তুত, ভাষা আন্দোলনের মধ্য দিয়েই শোষিত ও নিপীড়িত বাঙালি প্রতিবাদের ভাষা খুঁজে পায়। 'একুশের গান' কবিতায়ও এ দিকটির স্পষ্ট ইঙ্গিত রয়েছে। 'একুশের গান' কবিতাটি মূলত ভাষাশহিদদের স্মৃতিকে উপজীব্য করেই রচিত হয়েছে। কবিতাটিতে কবি ভাষাশহিদদের আত্মোৎসর্গের স্মৃতির প্রতি শ্রদ্ধা জানানোর পাশাপাশি, শহিদদের জন্য মায়ের, ভাইয়ের সর্বোপরি দেশবাসীর শোকের দিকটি তুলে ধরেছেন। এ ছাড়াও কবিতাটিতে তিনি পাকিস্তানি শাসকদের অপশাসনের বিরুদ্ধে সোচ্চার হয়েছেন। শুধু তা-ই নয়, শোষক পাকিস্তানিদের বিরুদ্ধে প্রতিরোধ গড়ে তোলার জন্য আহ্বান জানিয়েছেন কবি। দৃশ্যকল্প-২-এর কবিতাংশেও তাদের বিরুদ্ধে সংগ্রামের কথা ব্যক্ত হয়েছে, যা আলোচ্য কবিতার একটি বিশেষ দিক। সে বিবেচনায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #9 (ID: 679409)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দৃশ্যকল্প-১: আজ আমি শোকে বিহ্বল নই

আজ আমি ক্রোধে উন্মত্ত নই

আজ আমি প্রতিজ্ঞায় অবিচল।

দৃশ্যকল্প-২: একুশে ফেব্রুয়ারির দিন যখন ফুল দিতে আসবি সেদিন আরও

বলব। আজ শুধু এটুকুই বলি— এই একুশে ফেব্রুয়ারির শহিদেরা হচ্ছে

আমাদের জাতির প্রথম শহিদ। ওরা রক্ত দিয়েছিল বলেই বাংলা ভাষা

রাষ্ট্রীয় মর্যাদা পেয়েছিল। শুধু তাই নয়, একুশে ফেব্রুয়ারি থেকেই

পাকিস্তানের বিরুদ্ধে বাঙালিদের স্বাধীনতার মূল সংগ্রাম শুরু হয়। সেই

সংগ্রাম আরও উনিশ বছর ধরে চলে।

Options:
ক. 'একুশের গান' কবিতায় 'রক্তে রাঙানো' কথাটির আলংকারিক অর্থ কী?
খ. "দারুণ ক্রোধের আগুনে আবার জ্বালব ফেব্রুয়ারি" — উক্তিটিতে কবির ক্রোধের কারণগুলো বর্ণনা করো।
গ. দৃশ্যকল্প-১-এর চরণগুলোর সাথে 'একুশের গান' কবিতার "জাগো মানুষের সুপ্ত শক্তি হাটে মাঠে ঘাটে বাঁকে” – চরণটির সাদৃশ্য ব্যাখ্যা করো।
ঘ. "ওরা রক্ত দিয়েছিল বলেই বাংলা ভাষা রাষ্ট্রীয় মর্যাদা পেয়েছিল।" দৃশ্যকল্প-২-এর এই উক্তিটির তাৎপর্য 'একুশের গান' কবিতার আলোকে বিশ্লেষণ করো।


Correct Answer: 

Solution:
কএকুশের গান' কবিতায় 'রক্তে রাঙানো' কথাটির আলংকারিক অর্থ বহু মানুষের আত্মোৎসর্গে সিক্ত বা উজ্জ্বল।খঅন্যায়-অত্যাচারের ধারাবাহিকতা দেখে কবি ক্রোধের আগুনে আবার একুশে ফেব্রুয়ারিকে জ্বালানোর কথা বলেছেন। 'একুশের গান' কবিতায় বাংলার পরাধীনতার চিত্র দেখে কবি তাদের মুক্তির লক্ষ্যে একুশে ফেব্রুয়ারিকে জেগে উঠতে বলেছেন। তিনি মানুষের মধ্যে লুকিয়ে থাকা শক্তিকে পুনরায় জাগিয়ে তুলে ক্রোধের আগুনে আবার ফেব্রুয়ারিকে জ্বালিয়ে তুলতে চেয়েছেন।গউদ্দীপকের দৃশ্যকল্প-১-এ শোককে শক্তিতে পরিণত করার যে চেতনা প্রকাশ পেয়েছে তা 'একুশের গান' কবিতার “জাগো মানুষের সুপ্ত শক্তি হাটে মাঠে ঘাটে বাঁকে” চরণটির সাথে সাদৃশ্যপূর্ণ। 'একুশের গান' কবিতায় কবি মানুষকে একুশে ফেব্রুয়ারির শোককে শক্তিতে পরিণত করতে বলেছেন। ভাষা আন্দোলনে রক্তদানের স্মৃতিকে বুকে ধারণ করে সবাইকে জাগ্রত হতে বলেছেন তিনি। কবির প্রত্যাশা অন্যায়ভাবে গুলিবর্ষণকারী পাকিস্তানি শোষকদের বিরুদ্ধে সবাই জেগে উঠবে। শহিদের চেতনাকে ধারণ করে সকলকে দৃঢ়প্রতিজ্ঞ হওয়ার মানসে কবি বলেছেন, “জাগো মানুষের সুপ্ত শক্তি হাটে মাঠে ঘাটে বাঁকে।” উদ্দীপকে দৃশ্যকল্প-১-এ কবি শোকে ভেঙে পড়েননি। তিনি শোককে বুকে ধারণ করে দৃঢ়প্রতিজ্ঞ হয়েছেন। অন্যায়ের বিরুদ্ধে অটল অবিচল থাকার জন্য কবি প্রতিজ্ঞাবদ্ধ হয়েছেন। শোকের বিহ্বলতা কাটিয়ে কবি যে অবিচল হয়ে উঠেছেন সেই দিকটিই তুলে ধরা হয়েছে দৃশ্যকল্প-১-এ। আর এ বিষয়টি 'একুশের গান' কবিতার "জাগো মানুষের সুপ্ত শক্তি হাটে মাঠে ঘাটে বাঁকে” কথাটির সাথে সাদৃশ্যপূর্ণ হয়ে উঠেছে।ঘরাষ্ট্রভাষার মর্যাদা অর্জনে আত্মদানের প্রেক্ষিতে প্রশ্নোক্ত মন্তব্যটি 'একুশের গান' কবিতার আলোকে যথাযথ। 'একুশের গান' কবিতায় ভাষা আন্দোলনে মহান শহিদদের আত্মদানের প্রতি গভীর শ্রদ্ধা জ্ঞাপন করা হয়েছে। ভাষার দাবিতে আন্দোলনরত ছাত্র-জনতার প্রতি গুলিবর্ষণ করেছিল পাকিস্তানি শোষকেরা। ছাত্র-জনতার এই আত্মত্যাগের প্রেক্ষাপটই ঐক্যবদ্ধ করেছিল বাঙালি জাতিকে। শোককে শক্তিতে পরিণত করে ভাষার দাবিতে প্রতিজ্ঞাবদ্ধ হয়েছিল সবাই। তারই পরিপ্রেক্ষিতে আমরা পেয়েছি রাষ্ট্রভাষার মর্যাদা। উদ্দীপকের দৃশ্যকল্প-২-এ মাতৃভাষার মর্যাদা রক্ষায় ভাষা আন্দোলনের শহিদদের কথা বলা হয়েছে। তাদের আত্মত্যাগের বিনিময়েই যে আমরা রাষ্ট্রভাষা বাংলার মর্যাদা পেয়েছি তা স্মরণ করা হয়েছে। বাঙালি জাতির অধিকার আদায়ের আন্দোলনের প্রথম শহিদ হিসেবে তাঁদের প্রতি শ্রদ্ধা জানানো হয়েছে। এই আন্দোলনের সূত্র ধরেই বাঙালি স্বাধীনতা আন্দোলনের প্রেরণা পেয়েছিল। 'একুশের গান' কবিতায় কবি ভাষা আন্দোলনের শহিদদের আত্মত্যাগকে স্মরণ করেছেন। আর উদ্দীপকের দৃশ্যকল্প-২-এ ভাষা আন্দোলনের এই শহিদদের আত্মত্যাগের দীর্ঘমেয়াদি প্রভাবের কথা বলা হয়েছে। তাঁদের রক্তদানের ফলেই রাষ্ট্রভাষা বাংলার মর্যাদা লাভের পথ সুগম হয়েছিল, তা স্মরণ করা হয়েছে সেখানে। তাই বলা যায়, প্রশ্নোক্ত মন্তব্যটি 'একুশের গান' কবিতার প্রেক্ষিতে তাৎপর্যময় হয়ে উঠেছে।

Explanation:


Sub-Questions:

