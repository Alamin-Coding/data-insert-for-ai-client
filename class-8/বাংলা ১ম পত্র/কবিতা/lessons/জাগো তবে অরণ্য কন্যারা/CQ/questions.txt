================================================================================
Question #1 (ID: 679313)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দোয়েল পাখি বাসা বেঁধেছে জবা গাছে। সোহেল তার নতুন ঘর তোলার জন্য আঙিনার অন্যান্য গাছের সাথে জবা গাছও কেটে ফেলে। দোয়েলের চোখে-মুখে বাসা হারানোর বেদনা। দোয়েল আর গান গায় না, ফুলের সাথে খেলা করে না। অন্যদিকে নিলয় তার বাড়ির আঙিনার খালি জায়গায় ফুল, ফল ও অন্যান্য গাছ লাগায়। গাছগুলোকে সে নিজের মতো ভালোবাসে। তার বাগান দেখে সকলের চোখ জুড়ায়। পাখিরা তার বাগানে চলে আসে। তারা গাছে গাছে ঘুরে বেড়ায়, বিভিন্ন ফলের গাছ থেকে খাদ্য জোগাড় করে, ফুলের সাথে খেলা করে, গান গায়। দিনের শেষে নিশ্চিন্ত মনে বাসায় ফিরে ঘুমায়। নিলয়কে দেখে অনেকেই গাছ লাগাতে উদ্বুদ্ধ হয়।

Options:
ক. গাছের নতুন পাতাকে কী বলে?
খ. 'বৃক্ষের বক্ষের বহ্নিজ্বালা' বলতে কী বুঝানো হয়েছে?
গ. দোয়েলের অভিব্যক্তিতে 'জাগো তবে অরণ্য কন্যারা' কবিতার কোন বৈশিষ্ট্য ফুটে উঠেছে? ব্যাখ্যা কর।
ঘ. “উদ্দীপকের নিলয়ের কর্মকাণ্ডের মধ্যেই কবির প্রত্যাশার প্রতিফলন ঘটেছে।” — বক্তব্যটির যথার্থতা দেখাও।


Correct Answer: 

Solution:
কগাছের নতুন পাতাকে পল্লব বলে।খবৃক্ষের বক্ষের বহ্নিজ্বালা' বলতে বোঝানো হয়েছে বৃক্ষনিধনের ফলে বৃক্ষের বুকের যন্ত্রণার আগুন।‘জাগো তবে অরণ্য কন্যারা’ কবিতায় কবি বৃক্ষনিধনের বিরুদ্ধে ক্ষোভ ও কষ্ট প্রকাশ করেছেন। মানুষ যখন নির্বিচারে গাছ কেটে ফেলে, তখন প্রকৃতির সৌন্দর্য বিলীন হয় এবং পরিবেশে ভারসাম্য নষ্ট হয়। এ অবস্থায় কবি যেন শুনতে পান, বৃক্ষের হৃদয়ে যন্ত্রণার আগুন জ্বলছে— সেটিই বহ্নিজ্বালা।গদোয়েলের অভিব্যক্তিতে কবির পরিবেশ-সংবেদনশীল মানসিকতার প্রতিফলন ঘটেছে।‘জাগো তবে অরণ্য কন্যারা’ কবিতায় কবি বৃক্ষনিধনে ব্যথিত; চারদিকে বৃক্ষশূন্যতা দেখে তাঁর হৃদয় ভারাক্রান্ত হয়। উদ্দীপকে সোহেলের কারণে দোয়েল তার বাসা হারিয়ে ফেলে এবং আর গান গায় না, ফুলের সাথে খেলে না। এই নিরব বেদনার মাধ্যমে দোয়েল যেন কবির সেই ব্যথিত চেতনাকেই ধারণ করে। ফলে দোয়েলের অভিব্যক্তি কবিতার মানসিকতার প্রতিফলন।ঘবক্তব্যটি সম্পূর্ণরূপে যথার্থ কারণ নিলয়ের কর্মকাণ্ড কবির চাওয়া বাস্তব রূপে উপস্থাপন করে।‘জাগো তবে অরণ্য কন্যারা’ কবিতায় কবি আশাবাদী হয়ে বৃক্ষরোপণের আহ্বান জানান। তিনি চান প্রকৃতি আবার সবুজ হোক, পাখিরা ফিরে আসুক, ফুল ফুটুক, পরিবেশে ভারসাম্য বজায় থাকুক। উদ্দীপকে নিলয় নিজ হাতে গাছ লাগায়, তাদের ভালোবাসে, যার ফলে পাখিরা তার বাগানে ফিরে আসে এবং পরিবেশে প্রাণ ফিরে পায়। অন্যরাও তার দেখে গাছ লাগাতে উদ্বুদ্ধ হয়।এইসব কর্মকাণ্ডে কবির প্রত্যাশিত সবুজ ও প্রাণবন্ত পরিবেশের স্বপ্ন বাস্তব রূপ পায়। তাই নিঃসন্দেহে বলা যায়, নিলয়ের কাজের মধ্যেই কবির কল্পিত আদর্শ পরিবেশের প্রতিফলন ঘটেছে।

Explanation:


Sub-Questions:

================================================================================
Question #2 (ID: 679331)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সিরাজগঞ্জের রায়গঞ্জ থানায় রয়েছে শত বছরের পুরাতন কিছু গাছ। গাছগুলো দেখলে একরকমের মায়া সৃষ্টি হয়। কিছুদিন পূর্বে বনদস্যুরা এ অঞ্চলের একটি পুরনো গাছ কাটার চেষ্টা করে। কিন্তু এ অঞ্চলের মানুষ দৃঢ়ভাবে তার প্রতিরোধ করায় দুর্বৃত্তদের উদ্দেশ্য সফল হয়নি। তাছাড়া গাছগুলোর গায়ে তারা যতদূর সম্ভব এর ইতিহাস ও প্রজাতিগত বিবরণ লিপিবদ্ধ করার চেষ্টা করেছে। তাদের গৃহীত এ পদক্ষেপের মধ্য দিয়ে গাছগুলো সম্পর্কে একদিকে যেমন জানা সম্ভব হচ্ছে, অন্যদিকে প্রকৃতির প্রতি ঐ অঞ্চলের মানুষের সহানুভূতিশীল মনের পরিচয়ও প্রকাশ পাচ্ছে।

Options:
ক. কবির কণ্ঠে কোন গান জাগে না?
খ. মৌসুমি ফুলের গান বলতে কী বোঝানো হয়েছে?
গ. উদ্দীপকের ঘটনার সঙ্গে 'জাগো তবে অরণ্য কন্যারা' কবিতার বক্তব্যের সম্পর্ক নিরূপণ কর।
ঘ. উদ্দীপকের রায়গঞ্জ থানার অধিবাসীদের মনোভঙ্গি 'জাগো তবে অরণ্য কন্যারা' কবিতার কবির মনোভঙ্গির পরিপূরক — উক্তিটি বিশ্লেষণ কর।


Correct Answer: 

Solution:
ককবির কণ্ঠে মৌসুমী ফুলের গান জাগে নাখমৌসুমি ফুলের গান বলতে প্রতিটি মৌসুমে ফোটা ফুলের প্রশংসা বা স্তুতি করে গাওয়া গানকে বোঝানো হয়েছে।• ঋতুপরিবর্তনের ফলে প্রতিটি মৌসুমে বিভিন্ন ধরনের ফুল ফোটে। এই ফুল নিয়ে কবি কবিতা লেখেন, শিল্পী গান করেন। মৌসুমি এসব ফুলের স্তুতি করে গাওয়া গানকে মৌসুমি ফুলের গান বলে বোঝানো হয়েছে।গউদ্দীপকের ঘটনার সঙ্গে 'জাগো তবে অরণ্য কন্যারা' কবিতার অরণ্য-কন্যাদের জাগরণের আহ্বানের সম্পর্ক রয়েছে। প্রকৃতিতে ফুল ও ফসলের সম্ভার কমে যাওয়ায় মানুষের অস্তিত্ব বর্তমানে হুকমির মুখে।মানুষের এই অস্তিত্ব রক্ষার জন্য প্রকৃতির প্রতি সহানুভূতিশীল হওয়া উচিত । • উদ্দীপকে সিরাজগঞ্জের রায়গঞ্জ থানার মানুষেরা বনদস্যুদের গাছ কাটার অপতৎপরতা রুখে দিয়ে প্রকৃতির প্রতি সহানুভূতিশীল মনোভাবের পরিচয় দিয়েছেন। শতবর্ষী পুরনো গাছ রক্ষার জন্য এবং তার ইতিহাস ও প্রজাতির বিবরণ মানুষের মাঝে তুলে ধরার জন্য কাজ করেছেন তারা। 'জাগো তবে অরণ্য কন্যারা' কবিতায় কবি অরন্য-কন্যাদের জাগরণের প্রত্যাশা করেছেন এবং দিকে দিকে সবুজ বৃক্ষের সমারোহ সৃষ্টির কথা বলেছেন, যেন মানুষের অস্তিত্ব বিপন্নতার হাত থেকে রক্ষা পায়।ঘউদ্দীপকের রায়গঞ্জ থানার অধিবাসীদের মনোভঙ্গি 'জাগো তবে অরণ্য কন্যারা' কবিতার কবির মনোভঙ্গির পরিপূরক- মন্তব্যটি যথার্থ।• প্রকৃতির ওপর মানুষের নির্মম অত্যাচার বর্তমানের সভ্যতাকে দিনে দিনে ধ্বংসের দ্বারপ্রান্তে নিয়ে যাচ্ছে। অস্তিত্বের হুমকির মুখে পড়েছে বিশ্ব । মানুষ বিলীন হওয়ার আশঙ্কায় ভীত হয়ে উঠেছে। এ থেকে মুক্তির জন্য প্রকৃতি ও অরণ্যের প্রতি যত্নশীল হওয়া প্রতিটি মানুষের দরকার। • উদ্দীপকে সিরাজগঞ্জের রায়গঞ্জ থানার মানুষের মধ্যে বৃক্ষ অর্থাৎ প্রকৃতির প্রতি ভীষণ মমত্ববোধ ফুটে উঠেছে। বনদস্যুরা একটা পুরনো গাছ কাটার চেষ্টা করলে তারা দৃঢ়ভাবে প্রতিবাদ করে। গাছগুলোর ইতিহাস ও প্রজাতির বিবরণ লিপিবদ্ধ করার উগ্যোগ গ্রহণ করে তারা। মূলকথা হলো শতবর্ষী গাছ কাটার বিরোধিতার মধ্যে যে কল্যাণ প্রকৃতি ও পরিবেশে নিহিত হয়েছে কবিতার কবি সেই কথা ব্যক্ত করার চেষ্টা করেছেন।• ‘জাগো তবে অরণ্য কন্যাবা' কবিতায় কবি অরণ্য-কন্যাদের প্রকৃতি ও পরিবেশ রক্ষার জন্য আহ্বান জানিয়েছেন। কবি দিকে দিকে সবুজ বৃক্ষের সমারোহ সৃষ্টি ও ফুলে ফুলে পৃথিবী ভরে ওঠার প্রত্যাশা ব্যক্ত করেছেন। এই একই ধরনের মনোভাব রায়গঞ্জ থানার অধিবাসীদের মধ্যে ফুটে উঠেছে বলেই তারা শতবর্ষী বৃক্ষ রক্ষার জন্য দৃঢ়ভাবে প্রতিরোধ গড়ে তুলেছেন। তাই বলা যায়, আলোচ্য উক্তিটি যথার্থ।

Explanation:


Sub-Questions:

================================================================================
Question #3 (ID: 679329)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমি বললুম, “মালীকে বলতে হবে, এটা উপড়ে ফেলে দেবে।” বলাই চমকে উঠল। এ কী দারুণ কথা বললে, "না, কাকা, তোমার দুটি পায়ে পড়ি, উপড়ে ফেলো না।” আমি বললুম, “কী যে বলিস তার ঠিক নেই। একেবারে রাস্তার মাঝখানে উঠেছে। বড়ো হলে চারদিকে তুলো ছড়িয়ে অস্থির করে দেবে।” আমার সঙ্গে যখন পারলে না, এই মাতৃহীন শিশুটি গেল তার কাকির কাছে। কোলে বসে তার গলা জড়িয়ে ধরে ফুঁপিয়ে ফুঁপিয়ে কাঁদতে কাঁদতে বললে, "কাকি, তুমি কাকাকে বারণ করে দাও, গাছটা যেন না কাটেন।”

[বলাই - রবীন্দ্রনাথ ঠাকুর]

Options:
ক. ধরার প্রাণ কেমন?
খ. কারও কণ্ঠে আর গান নেই কেন? ব্যাখ্যা কর।
গ. উদ্দীপকের শিশুটির সঙ্গে 'জাগো তবে অরণ্য কন্যারা' কবিতার কবির কোন দিক দিয়ে মিল দেখা যায়?
ঘ. “উদ্দীপকটি 'জাগো তবে অরণ্য কন্যারা' কবিতার মূলভাবকে ধারণ করে।” মন্তব্যটি যাচাই কর।


Correct Answer: 

Solution:
কধরার প্রাণ মুমূর্ষু।খপ্রকৃতিতে বৃক্ষের সংখ্যা দিন দিন কমে যাওয়ায় পরিবেশ বিপর্যয়ের কারণে কারও কণ্ঠে আর গান নেই ।গউদ্দীপকের শিশুটির সঙ্গে 'জাগো তবে অরণ্য কন্যারা' কবিতার কবির বৃক্ষের প্রতি ভালোবাসার দিক দিয়ে মিল দেখা যায় ।• গাছ মানুষের পরম বন্ধু। গাছ থেকে আমরা যেমন অক্সিজেন পাই, তেমনি গাছ থেকে আমরা অর্থকরী দিক দিয়েও উপকৃত হই। তাই গাছ লাগানো ও রক্ষণাবেক্ষণে আমাদের আরও যত্নশীল হওয়া উচিত 1 • উদ্দীপকের শিশুটি বৃক্ষপ্রেমী। সে তার কাকার কাছে গাছ কাটার কথা শুনে চমকে ওঠে এবং গাছ কাটতে নিষেধ করে। কাকা তার কথা না শুনলে সে তার কাকির কাছে গিয়ে অনুরোধ করে যেন গাছটা না কাটা হয়। 'জাগো তবে অরণ্য কন্যারা' কবিতায় প্রকৃতি ও বৃক্ষের প্রতি কবির ভালোবাসা প্রকাশ পেয়েছে। তাই বলা যায়, উদ্দীপকের শিশুটির সঙ্গে 'জাগো তবে অরণ্য কন্যারা' কবিতার কবির বৃক্ষের প্রতি ভালোবাসার দিক দিয়ে মিল দেখা যায়।ঘউদ্দীপকটি 'জাগো তবে অরণ্য কন্যারা' কবিতার মূলভাবকে ধারণ করে।”- মন্তব্যটি সার্থক।প্রাকৃতিক উপাদানগুলো একে অপরের পরিপূরক। তাই কোনোটির অভাব দেখা দিলে পুরো প্রকৃতি ভারসাম্যহীন হয়ে পড়ে। প্রকৃতি থেকে আমরা গাছ কেটে প্রকৃতির ভারসাম্য নষ্ট করছি। তাই আমাদের উচিত প্রাকৃতিক উপাদানগুলোর প্রতি যত্নশীল হওয়া। • উদ্দীপকের শিশুটির আকুতি ও অনুরোধ থেকে তার প্রকৃতি ও গাছের প্রতি ভালোবাসাও প্রকাশ পেয়েছে। সে তার কাকা ও কাকির কাছে গাছ না কাটার জন্য অনুরোধ করেছে। 'জাগো তবে অরণ্য কন্যারা' কবিতায় প্রকৃতি ও গাছের প্রতি ভালোবাসার আহ্বান ধ্বনিত হয়েছে। বন-জঙ্গল, গাছ ছাড়া মানুষ ভাষাহীন ও অসহায় হয়ে পড়ছে, সেদিকটি প্রকাশ পেয়েছে কবিতায়। এর মধ্য দিয়েই কবিতায় প্রকৃতির প্রতি সচেতনতা প্রকাশ পেয়েছে । • উদ্দীপকে প্রকৃতি ও গাছের প্রতি ভালোবাসা ও সচেতনতা প্রকাশ পেয়েছে। প্রকৃতি ও গাছের প্রতি সচেতনতার আহ্বান 'জাগো তবে অরণ্য কন্যারা' কবিতাতেও দেখা যায়। তাই বলা যায়, উদ্দীপকটি কবিতার মূলভাবকে ধারণ করে ।

Explanation:


Sub-Questions:

================================================================================
Question #4 (ID: 679326)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
"বাংলার তরু বাংলার ফল

বাংলার পুষ্প বাংলার কমল

মাঠে ঘাটে পথে তটিনী সৈকতে

যে দেখে সে আপনহারা,

এত সুখ শান্তি এত পরিমল

কোথা পাবে আর বাংলা ছাড়া?

শ্যামল বরণ বাংলা মায়ের

রূপ দেখ এই কালেরে,

সবুজ ঘন গাছের পাতা

নাচে নানান তালেরে।"

Options:
ক. সুফিয়া কামালের স্মৃতিকথামূলক গ্রন্থের নাম কী?
খ. ছড়াও প্রভাতের আলো তোমাদের মুঠি ভরে ভরে।'- ব্যাখ্যা কর।
গ. উদ্দীপকের বক্তব্যে 'জাগো তবে অরণ্য কন্যারা' কবিতার যে বিপরীত চিত্র ফুটে উঠেছে তা ব্যাখ্যা কর।
ঘ. তুমি কি মনে কর, উদ্দীপকের চিত্র কবি সুফিয়া কামালের প্রত্যাশা সম্পূর্ণরূপে ব্যক্ত করেছে? — উত্তরের পক্ষে যুক্তি দাও।


Correct Answer: 

Solution:
ককবি সুফিয়া কামালের স্মৃতিকথামূলক গ্রন্থ হলো 'একাত্তরের ডাইরি'।খছড়াও প্রভাতের আলো তোমাদের মুঠি ভরে ভরে।' লাইনটি দ্বারা কবি অরণ্য-কন্যাদেরকে প্রভাতের আলো তথা ফুল-ফসলের পরিপূর্ণ জোয়ার এনে দিতে বলেছেন।সকালের সূর্য যেমন অকৃপণভাবে পৃথিবীর বুকে রৌদ্র ছড়ায়, কবিও তমনি অরণ্য-কন্যাদেরকে ফুল ফসলের প্রাচুর্যে পৃথিবীকে ভরিয়ে দিতে বলেছেন। কারণ ফুল-ফসলের প্রাচুর্য এলেই পৃথিবী আনন্দমুখর হয়ে উঠবে। আর কবির কণ্ঠে আবার জেগে উঠবে মৌসুমি ফুলের গান।গউদ্দীপকের বক্তব্যে 'জাগো তবে অরণ্য কন্যা' কবিতার প্রাকৃতিক পরিবর্তনের দিক থেকে বিপরীত চিত্র ফুটে উঠেছে। • প্রকৃতি বৈচিত্র্যহীন হয়ে গেলে মানুষের প্রাণও নিরস হয়ে পড়ে। মানুষকে প্রতিনিয়ত বাঁচিয়ে রাখে প্রকৃতি। আর তাই প্রকৃতিকে বাঁচিয়ে রাখার দায়িত্ব আমাদের।উদ্দীপকে বাংলার প্রাকৃতিক সৌন্দর্য সম্পর্কে বলা হয়েছে। প্রকৃতির মাঝে সাগর, নদী ও গাছপালার সৌন্দর্য মিলেমিশে হয়েছে একাকার। উদ্দীপকে প্রকৃতির জীবন্ত চিত্র ফুটে উঠেছে। 'জাগো তবে অরণ্য কন্যারা' কবিতায় প্রকৃতির প্রাণহীনতা এবং প্রকৃতির স্বাভাবিকত্ব নষ্ট হয়ে যাওয়ার বিষয়টি প্রকাশিত হয়েছে। প্রকৃতি থেকে সজীবতা মুছে যাওয়া নিয়ে কবি আক্ষেপ ও দুঃখ প্রকাশ করেছেন কবিতায়। তাই বলা যায়, উদ্দীপকের বক্তব্যে 'জাগো তবে অরণ্য কন্যারা' কবিতার প্রাকৃতিক পরিবর্তনের দিক থেকে বিপরীত চিত্র ফুটে উঠেছে।ঘহ্যাঁ, উদ্দীপকের চিত্র কবি সুফিয়া কামালের প্রত্যাশা সম্পূর্ণরূপে ব্যক্ত করেছে।• আমাদের চারপাশে যে সমস্ত গাছপালা আছে, আমরা রুমেই যেগুলো কেটে ফেলে আমাদের পরিবেশ নষ্ট করছি। আমাদের উচিত প্রকৃতির প্রতি যত্নশীল হয়ে আরও বেশি গাছ লাগানো। • উদ্দীপকে সবুজ শ্যামল বাংলার প্রকৃতির ছবি ভেসে উঠেছে। প্রাকৃতিক সৌন্দর্যের অপার লীলাভূমি বাংলার রূপবৈচিত্র্য উঠে এসেছে। প্রকৃতির মাঝে গাছপালার ফুটে ওঠা সৌন্দর্যের দিকটি প্রকাশ পেয়েছে। 'জাগো তবে অরণ্য কন্যারা' কবিতায় প্রাণহীন প্রকৃতির কথা ফুটে উঠেছে। যে প্রাণহীন প্রকৃতিতে থেকে ক্রমশ মানুষ ও প্রাণহীন হয়ে উঠছে। কারও মুখে গান নেই, হাসি নেই; ক্ষুধার্ত ও ভয়ার্ত মানুষ জীবনের মানে খুঁজে পায় না। প্রকৃতির নীরস পরিবেশ মানুষের জীবনকে প্রভাবিত করে ভীষণভাবে। · উদ্দীপকে যে সুন্দর শ্যামল প্রকৃতির কথা বলা হয়েছে, 'জাগো তবে অরণ্য কন্যারা' কবিতায় সেই প্রকৃতিরই অভাবের কথা ফুটে উঠেছে। তাই বলা যায়, উদ্দীপকের চিত্র কবি সুফিয়া কামালের প্রত্যাশা সম্পূর্ণরূপে ব্যক্ত করেছে।

Explanation:


Sub-Questions:

================================================================================
Question #5 (ID: 679324)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গ্রামে এক সময় বলা যায় কোনো গাছই ছিল না। সারাদিন কাজ শেষে ক্লান্ত গ্রামবাসী বিশ্রামের জন্য কোনো গাছের ছায়া পাচ্ছে না। দেখে কিশোর আফাজ উদ্দিন রাস্তার ধারে, বাজারের আশেপাশে, খোলা মাঠসহ আরও অনেক জায়গায় গাছ লাগাতে শুরু করেছিলেন। কিশোর বয়সের সে কাজটি বৃদ্ধ আফাজ উদ্দিন আজও করে যাচ্ছেন। তার ফলে 'বৃক্ষ গ্রাম' নামে পরিচয় পেয়েছে আফাজ উদ্দিনের নাগরপুর।

Options:
ক. মাটি কীসের পানে চায়?
খ. মৌসুমি ফুলের গান কবির কণ্ঠে আর জাগে না কেন?
গ. উদ্দীপকে বর্ণিত আফাজ উদ্দিনের গ্রামের প্রথম অবস্থা 'জাগো তবে অরণ্য কন্যারা' কবিতার কোন দিক নির্দেশ করে? ব্যাখ্যা কর।
ঘ. আফাজ উদ্দিন যেন কবি সুফিয়া কামালের প্রত্যাশা পূরণে তৎপর।— ‘জাগো তবে অরণ্য কন্যারা' কবিতার আলোকে মন্তব্যটি বিশ্লেষণ কর।


Correct Answer: 

Solution:
ক• মাটি অরণ্যের পানে চায় ।খমৌসুমি ফুলের গান কবির কণ্ঠে আর জাগে না, কারণ চারপাশের অরণ্য নিধন লক্ষ করে কবি ব্যধিত।• চারদিকে প্রতিনিয়ত বৃক্ষনিধন চলছে। ফলে ফুলের ফসল নেই, কারও কণ্ঠে গানও নেই। ক্ষুধার্ত ভয়ার্ত প্রাণহীন দৃষ্টিতে সব মুখ ম্লান হয়ে আছে। এসব কারণে কবিকণ্ঠে মৌসুমি ফুলের গান আর জাগে না।"গউদ্দীপকে বর্ণিত আফাজ উদ্দিনের গ্রামের প্রথম অবস্থা 'জাগো তবে অরণ্য কন্যারা' কবিতার মরুময় দিকটি নির্দেশ করে।• গাছ না থাকলে পৃথিবী মরুময় হয়ে উঠবে। বৃক্ষনিধন তাই পরিবেশের জন্য অত্যন্ত ক্ষতিকর। কেননা বৃক্ষহীন প্রকৃতিতে যেমন নিরানন্দ পরিবেশ বিরাজ করে, তেমনি মানুষের মধ্যে হাহাকার ও নিঃস্ব অবস্থার সৃষ্টি হয়। • উদ্দীপকে বর্ণিত আফাজ উদ্দিনের গ্রামের প্রথম অবস্থা ছিল মরুময়। সে সময় গ্রামে বলা যায় কোনো গাছই ছিল না। ফলে সারাদিন কাজ করে ক্লান্ত হয়ে কেউ কোথাও বিশ্রাম নিতে পারত না । 'জাগো তবে অরণ্য কন্যারা' কবিতায় এমনই মরুময় অবস্থার কথা ব্যক্ত হয়েছে। কবিতায় দেখানো হয়েছে অনবরত বৃক্ষনিধনের ফলে ফুলের ফসল নেই, কারও কণ্ঠে গান নেই, সব মুখ ম্লান। কারণ বৃক্ষের বুকে শুরু হয়েছে বহ্নিজ্বালা। এমনই রিক্ত, শুষ্ক, নিঃস্ব ও মরুময় চিত্র উদ্দীপকের নাগরপুর গ্রামের প্রথম অবস্থায় দেখা যায়।"ঘআফাজ উদ্দিন যেন কবি সুফিয়া কামালের প্রত্যাশা পূরণে তৎপর।- মন্তব্যটি সঠিক।প্রকৃতিকে সুস্থ ও স্বাভাবিক রাখার ক্ষেত্রে বৃক্ষের অবদান অপরিসীম। কেননা বৃক্ষ তার ফুল, ফল, পাতা, শেকড় প্রভৃতির মাধ্যমে পৃথিবীকে সজীব রাখে। শুধু তাই নয়, বৃক্ষের কাছ থেকে প্রাণিকুল সরাসরি উপকৃত হয়। বৃক্ষ তাই পৃথিবীর জন্য অন্যতম আশীর্বাদ। • বৃক্ষহীন প্রকৃতি শুষ্ক, নিরস ও প্রাণহীন হয়ে ওঠে। 'জাগো তবে অরণ্য কন্যারা' কবিতায় কবি সুফিয়া কামাল তাই অরণ্যকন্যা বৃক্ষদের জেগে উঠতে আহ্বান করছেন। বৃক্ষ যেন তার শাখায় শাখায় আগুনরঙা ফুল ফুটিয়ে নিজেকে প্রকাশ করে কবির এই প্রত্যাশা। এই প্রত্যাশারই বাস্তব প্রয়োগ লক্ষ করা যায় উদ্দীপকের আফাজ উদ্দিনের কর্মকাণ্ডে। তিনি কিশোর বয়স থেকে বৃদ্ধ বয়স পর্যন্ত গ্রামের রাস্তার ধার, খোলা মাঠ, বাজারের চারপাশসহ বিভিন্ন জায়গায় গাছ লাগিয়েছেন এবং আজও সেই কাজ তিনি নিরলসভাবে করে যাচ্ছেন।• 'জাগো তবে অরণ্য কন্যারা' কবিতায় কবি বৃক্ষকে জেগে উঠে মরুময় ও মুমূর্ষু প্রকৃতিকে সরস ও প্রশান্ত করার প্রত্যাশা করেছেন। উদ্দীপকে আফাজ উদ্দিন সারা জীবন গাছ লাগিয়ে গ্রামের মানুষের অশেষ উপকার করে সে প্রত্যাশাই পূরণ করেছেন। তাই বলা যায় যে, প্রশ্নোক্ত মন্তব্যটি যথার্থ ।

Explanation:


Sub-Questions:

================================================================================
Question #6 (ID: 679323)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দাও ফিরে সে অরণ্য, লও এ নগর

লও যত লৌহ, লোই, কাষ্ঠ ও প্রস্তর

হে নব সভ্যতা হে নিষ্ঠুর সর্বগ্রাসী

দাও ফিরে তপোবন, পুণ্যচ্ছায়া রাশি,

গ্লানিহীন অতীতের দিনগুলো।

Options:
ক. 'পল্লব' শব্দের অর্থ কী?
খ. কবিকণ্ঠে মৌসুমি ফুলের গান জাগে না কেন ?
গ. উদ্দীপকে 'জাগো তবে অরণ্য কন্যারা' কবিতার প্রতিফলিত দিকটি বর্ণনা কর।
ঘ. উদ্দীপকে ফুটে ওঠা ভাবনা থেকে উত্তরণের উপায় সম্পর্কে কবির অভিমত মূল্যায়ন কর।


Correct Answer: 

Solution:
কপল্লব' শব্দের অর্থ গাছের নতুন পাতা।খ• চারপাশের অরণ্যনধন লক্ষ করে কবি ব্যথিত হন বলে তাঁর কণ্ঠে মৌসুমি ফুলের পান জানে না ।চারদিকে গাছপালা কেটে ধ্বংস করে ফেলা হচ্ছে। গাছে ফুল, ফল নেই। কারো কণ্ঠে গান নেই। চারদিকে শূন্য ও হাহাকার। ক্ষুধার্থ, ভয়ার্ত দৃষ্টি প্রাণহীন সব মুখ ম্লান হয়ে আছে। তাই মৌসুমি ফুলের গান আর কবির কণ্ঠে জাগে না।গউদ্দীপকে 'জাগো তবে অরণ্য কন্যারা' কবিতার পরিবেশের ভারসাম্য রক্ষায় বৃক্ষের অবদানের দিকটি প্রতিফলিত হয়েছে।• পরিবেশের ভারসাম্য রক্ষায় বৃক্ষের কোনো বিকল্প নেই। তাই বৃক্ষনিধন না করে বৃক্ষরোপণ করতে হবে। বৃক্ষকে ধ্বংসের হাত থেকে রক্ষা করতে হবে। বৃক্ষনিধনকারীদের বিরুদ্ধে সামাজিক আন্দোলন গড়ে তুলতে হবে। • উদ্দীপকে নগরসভ্যতার কারণে ক্ষতিগ্রস্ত বনভূমির জন্য দুঃখ প্রকাশ করা হয়েছে। এখানে নগরসভ্যতা নিয়ে সবুজ বৃক্ষের স্নেহচ্ছায়া, স্নিগ্ধতা, মুগ্ধতা ফেরত দিতে বলা হয়েছে। এই প্রত্যাশার মধ্যে মানুষের সুস্থ-সুন্দর জীবনের জন্য বৃক্ষের প্রয়োজনীয়তার দিকটি উঠে এসেছে। উদ্দীপকের এই ভাবটির সঙ্গে আলোচ্য 'জাগো তবে অরণ্য কন্যারা' কবিতার কবির প্রত্যাশা সাদৃশ্যপূর্ণ। কবি এখানে বৃক্ষ কন্যাদের জেগে ওঠার আহ্বান করেছেন প্রকৃতিকে আবার শ্যামল-সবুজে, ফুলে- ফলে ভরিয়ে তোলার জন্য। মৌসুমি ফুল যেন ফোটে, প্রকৃতি যেন নতুন প্রাণে সতেজ হয়ে ওঠে। কবিতায় কবি বৃক্ষনিধন, বনভূমি উজাড়, চারদিকের জীর্ণতা দেখে কষ্ট পান। তিনি প্রকৃতিকে যেন তার ছন্দ নিয়ে তার মতোই থাকতে দেওয়া হয়- এ কথা ব্যক্ত করেছেন। তাই বলা যায় যে, উদ্দীপক ও আলোচ্য কবিতায় মানবকল্যাণে পরিবেশের ভারসাম্য রক্ষায় বৃক্ষের অবদানের দিকটি প্রতিফলিত হয়েছে।ঘউদ্দীপকে ফুটে ওঠা ভাবনা থেকে উত্তরণের উপায় সম্পর্কে কবির অভিমত হলো অরণ্য-কন্যাদের জাগানো।• অরণ্য প্রকৃতির ভারসাম্য রক্ষা করে। পৃথিবীতে অরণ্য না থাকলে মানুষের অস্তিত্ব থাকবে না। কারণ বৃক্ষ আছে বলেই পৃথিবীতে প্রাণী বেঁচে রয়েছে, শ্বাস নিচ্ছে। • উদ্দীপকের কবিতাংশে শহরের রুক্ষ ও কঠিন প্রকৃতি উঠেছে। যে নগর লোহা, কাঠ ও পাথর দিয়ে তৈরি। রাক্ষসী নিষ্ঠুরের মতো সমস্ত অরণ্য গ্রাস করছে। কবি এসবের থেকে উত্তরণ প্রত্যাশা করেন। যার জন্য কবি ফিরে পেতে চান কবি মনে করেন তপোবন ফিরে পেলে তিনি এ সভ্যতার গ্রাস থেকে বাঁচতে পারবেন। জাগো তবে অরণ্য কন্যারা' কবিতাতেও কবি সুফিয়া কামাল এমন অভিমত ব্যক্ত করেছেন। সচেতন কবি চারপাশের অরণ্যনিধন লক্ষ করে ব্যধিত হন। কবি দেখেন মাটি অরণ্যের পানে চেয়ে রয়েছে। তাই তিনি অরণ্য-কন্যাদের জেগে ওঠার আহ্বান জানান, যাতে চারদিক পুনরায় ফুলে-ফলে ভরে ওঠে। উদ্দীপকের কবিতাংশে যে ভাবনা ফুটে ওঠে তার থেকে উত্তরণের উপায় সম্পর্কে কবির অভিমত হলো অরণ্য-কন্যাদের জাগানো বৃক্ষরোপণ করা। তারা জেগে উঠলে সব সমস্যার সমাধান হবে। তাই আমরা বলতে পারি যে, উদ্দীপকে ফুটে ওঠা ভাবনা থেকে উত্তরণের উপায় সম্পর্কে কবির অভিমত হলো অরণ্য-কন্যাদের জাগানো।

Explanation:


Sub-Questions:

================================================================================
Question #7 (ID: 679321)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রাকা স্কুল থেকে ফিরে দেখে আসবাব বানানোর জন্য জামগাছটা কেটে ফেলা হয়েছে। রাকা অভিমান করে বলল, জামগাছটায় সকালে দুটি সুন্দর হলদে পাখি এসে বসে, আমি নির্মল বাতাসে দোলনায় দোল খাই— সেটা তুমি কেটে ফেললে বাবা! রাকার অভিমান উপলব্ধি করে বাবা বাড়ির আঙিনায় বেশ ক'টি গাছ লাগানোর সিদ্ধান্ত নেন।

Options:
ক. কবি সুফিয়া কামালের পৈতৃক নিবাস কোথায়?
খ. মাটি অরণ্যের পানে চায় কেন?
গ. উদ্দীপকের রাকার মাঝে 'জাগো তবে অরণ্য কন্যারা' কবিতার কবির যে চেতনা প্রতিফলিত হয়েছে তা ব্যাখ্যা কর।
ঘ. উদ্দীপকের রাকার বাবার উপলব্ধি যেন কবি সুফিয়া কামালের উপলব্ধিকেই অনুসরণ— বক্তব্যটি বিশ্লেষণ কর।


Correct Answer: 

Solution:
ককবি সুফিয়া কামালের পৈতৃক নিবাস কুমিল্লায়।খমাটি নিজের বুকে প্রাণের সত্তার ঘটানোর জন্য অরণ্যের পানে চায়।• মাটির বুকেই জন্ম নেয় বৃক্ষ। মাটির রস শোষণ করে বৃক্ষ বেড়ে ওঠে, সবুজে সবুজে ছেয়ে যায় সমগ্র এলাকা। মাটির মমতা রস পেয়ে বৃক্ষ শাখায় নতুন পাতা গজায়। আবার বৃক্ষের কারণে বৃষ্টি হয়, মাটিতে প্রাণের সঞ্চার ঘটে। কিন্তু বৃক্ষনিধনের ফলে বৃষ্টি হয় না। চারদিক শুষ্ক হয়ে ওঠে, সেই কষ্ট থেকে মাটি অরণ্যের পানে চায়।গউদ্দীপকের রাকার মাঝে 'জাগো তবে অরণ্য কন্যারা' কবিতার কবির বৃক্ষের প্রতি মমত্ববোধের চেতনা প্রতিফলিত হয়েছে।বৃক্ষ এই প্রকৃতির অন্যতম এক উপাদান। বৃক্ষ তার শরীরের প্রতিটি অংশই মানুষের উপকারে কাজে লাগায়। কিন্তু এই বৃক্ষ মানুষই নিধন করে। ফলে এর পরিণামও মানুষকে ভোগ করতে হয়। • 'জাগো তবে অরণ্য কন্যরা' কবিতায় কবি সুফিয়া কামাল অরণ্যকন্যা বৃক্ষদের জেগে উঠতে বলেছেন। কারণ বৃক্ষ না থাকার জন্য কবিকণ্ঠে আর মৌসুমি ফুলের গান নেই, ফুলের ফসল নেই, চারদিকে শুধু হাহাকার। তিনি ফুলে-ফলে সবুজে শোভিত দেখতে চান পৃথিবী। উদ্দীপকেও এমন অবস্থার বর্ণনা পাওয়া যায় রাকার অভিমানে। রাকা জানায় তার বাড়ির যে জামগাছটা কাটা হয়েছে সেখানে দুটি সুন্দর হলদে পাখি এসে বসত, সে নির্মল বাতাসে দোল খেত। কিন্তু গাছটি কেটে ফেলার কারণে এসব আনন্দ থেকে বঞ্ছিত হবে রাকা। প্রকৃতির প্রতি গভীর মমত্ববোধ ও বৃক্ষের গুরুত্ব উপলব্ধির দিক থেকে তাই বলা যায় যে, আলোচ্য কবিতায় কবির চেতনা উদ্দীপকের রাকার মাঝে প্রতিফলিত হয়েছে।"ঘউদ্দীপকের রাকার বাবার উপলব্ধি যেন কবি সুফিয়া কামালের উপলব্ধিকেই অনুসরণ— মন্তব্যটি যথার্থ।• একজন সচেতন মানুষ হিসেবে বৃক্ষের প্রয়োজনীয়তা উপলব্ধি করা প্রত্যেকের কর্তব্য। বৃক্ষ যে শুধু মানুষের দৃশ্যমান বা বস্তুগত উপকার করে তাই নয়, বৃক্ষ মানুষের এমন সব উপকার করে যা সাধারণত চোখে পড়ে না। এসব প্রয়োজন ও প্রকৃতির কথা চিন্তা করে বৃক্ষের গুরুত্ব উপলব্ধি করা উচিত। "জাগো তবে অরণ্য কন্যরা' কবিতায় কবি উপলব্ধি করেছেন যে, প্রকৃতিতে বৃক্ষ কতটা অনিবার্য। এ কারণেই কবি বৃক্ষকে তার শাখায় শাখায় লেলিহান শিখার মতো ফুল-ফল মেলে জেগে উঠতে আহ্বান করেছেন। শুধু তাই নয়, মুমূর্ষু ধরা-প্রাণকে জাগিয়ে ক্ষুধার্তের জন্য খাদ্য, আম্মার জন্য আনন্দ, অন্ধকারের জন্য আলো নিয়ে আসার আহ্বান করেছেন। উদ্দীপকে মেয়ে রাকার অভিমানের মধ্য দিয়ে রাকার বাবা বৃক্ষের প্রয়োজনীয়তা বুঝতে পারেন। পাখিদের নিরাপদ বাসস্থান আর শিশুদের আত্মার আনন্দের জন্য যে বৃক্ষের প্রয়োজন আছে তা তিনি উপলব্ধি করেন। উদ্দীপকে রাকার বাবার উপলব্ধি যেন কবি সুফিয়া কামালের উপলব্ধিকেই অনুসরণ। কেননা সেই উপলব্ধির কারণেই তিনি সিদ্ধান্ত নিয়েছেন যে, একটি গাছের পরিবর্তে তিনি বাড়ির আঙিনায় বেশ কয়েকটি গাছ লাগাবেন।

Explanation:


Sub-Questions:

================================================================================
Question #8 (ID: 679319)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মৌরি একদিন বাবার কাছে বায়না ধরে বোটানিক্যাল গার্ডেনে বেড়াতে যাবে। বাবা তাকে নিয়ে গেলে নানা জাতের ফুল-ফলের সমারোহ দেখে সে অভিভূত হয়। দীর্ঘদিন সে যেসব ফুল-ফলের নাম শুনেছে সেগুলো আজ নিজ চোখে দেখে খুবই আনন্দিত হয়। আর তখনি সে সিদ্ধান্ত নেয় বাড়ির আঙিনায় ছোট্ট একটি বাগান করবে এবং ফুলে-ফলে চারদিক শোভিত করে তুলবে।

Options:
ক. জ্ঞান' শব্দের অর্থ কী?
খ. কবি অরণ্য-কন্যাদের জেগে ওঠার আহ্বান জানিয়েছেন কেন?
গ. মৌরির অভিব্যক্তিতে 'জাগো তবে অরণ্য কন্যারা' কবিতার কোন বৈশিষ্ট্য বিদ্যমান? ব্যাখ্যা কর।
ঘ. উদ্দীপকে মৌরির সিদ্ধান্তের মধ্যেই কবির প্রত্যাশার প্রতিফলন ঘটেছে। বক্তব্যটি মূল্যায়ন কর।


Correct Answer: 

Solution:
কম্লান শব্দের অর্থ হলো মলিন ।খবিপন্নতার হাত থেকে মানব অস্তিত্বকে রক্ষা করার জন্য কবি অরণ্য-কন্যাদের জেগে ওঠার আহ্বান জানিয়েছেন।বর্তমানে নির্বিচারে বৃক্ষনিধন চলছে চারদিকে। অরণ্য ধ্বংসের ফলে মৌসুমি ফুলের গান আর কবির কণ্ঠে জাগে না। কারণ প্রকৃতি তার স্বাভাবিক সৌন্দর্য হারিয়ে ফেলেছে। প্রকৃতি ও পরিবেশের এই বিপর্যয় মানব অস্তিত্বের জন্য এক বিরাট হুমকি। তাই কবি অরণ্য-কন্যাদের জেগে ওঠার আহ্বান জানিয়েছেন যেন তারা পৃথিবীকে এই বিণ্নতার হাত থেকে রক্ষা করতে পারে।গমৌরির অভিব্যক্তিতে 'জাগো তবে অরণ্য কন্যারা' কবিতার প্রকৃতিপ্রেমের বৈশিষ্ট্যটি বিদ্যমান।• প্রকৃতি তার স্বাভাবিক রূপেই ঐশ্বর্যময়ী। পত্রে-পুষ্পে আবৃত বৃক্ষরাজি তার আপন রূপে, সৌন্দর্যে মুগ্ধতা ছড়িয়ে যাচ্ছে মানবহৃদয়ে। তাই বিশাল প্রকৃতির মাঝে মন হারিয়ে যেতে চায়। মনোরম প্রাকৃতিক সৌন্দর্য মনে জাগায় পুলক। • উদ্দীপকে মৌরির অভিব্যক্তিতে প্রকৃতির সৌন্দর্যের প্রতি মুগ্ধতা প্রকাশিত হয়েছে। বোটানিক্যাল গার্ডেনে নানা জাতের ফুলের সমারোহ দেখে সে মুগ্ধ হয়। এত দিন ধরে সে যেসব ফুল-ফলের নাম শুনছে সেসব আজ নিজের চোখে দেখে আনন্দে অভিভূত হয়। নিজের বাড়ির আঙিনায় সে বাগান করার সিদ্ধান্ত নেয়। জাগো তবে অরণ্য কন্যারা' কবিতায় কবির অভিব্যক্তিতেও প্রকৃতির সৌন্দর্যের প্রতি মুগ্ধতা এবং প্রকৃতিপ্রেমের বিষয়টি প্রতিফলিত হয়। কবি প্রকৃতিকে বাঁচাতে তাই অরণ্য-কন্যাদের আহ্বান করেন। তাই বলা যায় যে, মৌরির অভিব্যক্তিতে "জাগো তবে অরণ্য কন্যারা' কবিতার প্রকৃতিপ্রেমের বৈশিষ্ট্যটি বিদ্যমান।ঘউদ্দীপকে মৌরির সিদ্ধান্তের মধ্যেই কবির প্রত্যাশার প্রতিফলন ঘটেছে। বক্তব্যটি যথার্থ। বৃক্ষশোভায় শোভিত হয়েছে পৃথিবী, রক্ষিত হয়েছে প্রাণ। কিন্তু মানুষই আজ হয়ে উঠেছে বৃক্ষের সবচেয়ে বড় শত্রু।ছোট-বড় নানা প্রয়োজনে অবিবেচকের মতো তারা নির্বিচারে ধ্বংস করে চলেছে বৃক্ষসস্তার। বৃক্ষনিধনের এই মানসিকতা বর্জন করে প্রকৃতির ভারসাম্য রক্ষণের জন্য প্রত্যেকেরই উচিত বেশি করে গাছ লাগানো। "জাগো তবে অরণ্য কন্যারা' কবিতায় কবি চারপাশের বৃক্ষনিধন দেখে ব্যাধিত, মর্মাহত। প্রকৃতির সবুজ-শ্যামল রূপের বিলীন হওয়ায় কবির কণ্ঠে হাহাকার ধ্বনিত হয়েছে। তাই তিনি প্রত্যাশা করেছেন যে, অরণ্য-কন্যারা জেগে উঠবে। তারা আবার সবুজ পত্র-পল্লবে, ফুলে-ফলে ভরিয়ে তুলে সুসজ্জিত করবে এই ধরণিকে। উদ্দীপকের মৌরির সিদ্ধান্তে বৃক্ষের প্রতি তার ভালোবাসার পরিচয় মেলে। সে সিদ্ধান্ত নিয়েছে বাড়ির আঙিনায় একটি বাগান করে চারদিকে ফুলে-ফলে ভরিয়ে তুলবে। • প্রকৃতির মূল উপাদান বৃক্ষ যা ছাড়া মানব অস্তিত্ব বিপন্ন হবে, আমাদের পৃথিবী পরিণত হবে মধুময় প্রান্তরে। তাই কবি বৃক্ষের সমারোহ প্রত্যাশা করেছেন যা উদ্দীপকের মৌরির সিদ্ধান্তের মধ্যে প্রতিফলিত হয়েছে। এ কারণেই প্রশ্নোত্তটি বক্তব্যটি যথার্থ।

Explanation:


Sub-Questions:

================================================================================
Question #9 (ID: 679317)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আবীর লেখাপড়া শেষ করে নার্সারির ব্যবসায় করে। পরিবারের প্রয়োজন মিটিয়ে মনের আনন্দে সারা গ্রামে রাস্তার পাশে ফলদ, বনজ ও ঔষধি গাছ লাগিয়ে সকলের দৃষ্টি আকর্ষণ করেছে।

Options:
ক. স্নান অর্থ কী?
খ. মাটি অরণ্যের পানে চায় কেন?
গ. উদ্দীপকে 'জাগো তবে অরণ্য কন্যারা' কবিতার অনুপস্থিত দিক ব্যাখ্যা কর।
ঘ. উদ্দীপকটি কবির প্রত্যাশা পূরণে সক্ষম হয়েছে কি? তোমার যৌক্তিক মতামত দাও ।


Correct Answer: 

Solution:
কস্নান' অর্থ মলিন ।খমাটি নিজের বুকে প্রাণের সত্তার ঘটানোর জন্য অরণ্যের পানে চায়। মাটির বুকেই জন্ম নেয় বৃক্ষ। মাটির রস শোষণ করে বৃক্ষ বেড়ে ওঠে, সবুজে সবুজে ছেয়ে যায় সমগ্র এলাকা। মাটির মমতা রস পেয়ে বৃক্ষ শাখায় নতুন পাতা গজায়। আবার বৃক্ষের কারণে বৃষ্টি হয়, মাটিতে প্রাণের সঞ্চার ঘটে। কিন্তু বৃক্ষনিধনের ফলে বৃষ্টি হয় না। চারদিক শুষ্ক হয়ে ওঠে, সেই কষ্ট থেকে মাটি অরণ্যের পানে চায়।গউদ্দীপকে 'জাগো তবে অরণ্য কন্যারা' কবিতার চারপাশের সবুজ প্রকৃতির বিলীন হওয়ার দিকটি অনুপস্থিত।পরিবেশের ভারসাম্য রক্ষায় বৃক্ষের কোনো বিকল্প নেই। তাই বৃক্ষনিধন না করে বৃক্ষরোপণ করা উচিত। বৃক্ষ নিধনকারীদের বিরুদ্ধে রুখে দাঁড়িয়ে ভারসাম্য রক্ষায় সবার এগিয়ে আসা উচিত। বৃক্ষের দান গ্রহণ করেই মানুষ তার অস্তিত্ব টিকিয়ে রাখে। উদ্দীপকে একজন বৃক্ষপ্রেমিকের সবুজায়নের চেষ্টা তুলে ধরা - হয়েছে। এখানে পরিবেশের ভারসাম্য রক্ষা এবং পৃথিবীর পরিবেশকে সুন্দর করার ক্ষেত্রে ব্যক্তির চেষ্টার ইতিবাচক দিকটি প্রতিফলিত হয়েছে। এই বিষয়টি আলোচ্য 'জাগো তবে অরণ্য কন্যারা' কবিতার সবুজ প্রকৃতি ধ্বংসের সঙ্গে বৈসাদৃশ্যপূর্ণ। কারণ সেখানে বৃক্ষনিধনের মাধ্যমে পৃথিবীকে মরুময় করে তোলার প্রসঙ্গ রয়েছে। সেখানে মানুষের হস্তক্ষেপে কীভাবে বন উজাড় হচ্ছে তা তুলে ধরা হয়েছে। মানুষ তাদের স্বার্থে মর্জি মাফিক গাছ কাটছে, কিন্তু গাছ লাগানোতে আগ্রহ দেখাচ্ছে না। পরিবেশের ভারসাম্য রক্ষা করার ক্ষেত্রে বৃক্ষের প্রয়োজনীয়তা সম্পর্কে তাদের সচেতনতাবোধ নেই। নানাভাবে সবুজ প্রকৃতি বিলীন হতে দেখে কবির মনে তাই হাহাকার ধ্বনিত হয়েছে। কবি বৃক্ষকে অরণ্যের কন্যা হিসেবে অভিহিত করেছেন ।ঘউদ্দীপকটি কবির প্রত্যাশা পূরণের ইঙ্গিতবহ। এ ধারায় সবার সম্মিলিত উদ্যোগ এবং তা বাস্তবায়ন হলে কবির প্রত্যাশা পূরণ সম্ভব হবে । • গাছাপালা তথা সবুজ প্রকৃতির অকৃত্রিম ও নিঃস্বার্থ দানে সমস্ত প্রাণিজগৎ আজ প্রাণিত ও সতেজ হয়ে আছে। বৃক্ষ না থাকলে পৃথিবী মরুভূমিতে পরিণত হতো। তখন মরুভূমির দহন জ্বালায় সবকিছু ধ্বংস হয়ে যেত। • উদ্দীপকে এক ব্যক্তি জীবনধারণের জন্য নার্সারি ব্যবসায় শুরু করে পরিবেশের ভারসাম্য রক্ষায় কীভাবে অবদান রাখছে তা তুলে ধরা হয়েছে। উদ্দীপকের এই ব্যক্তি আলোচ্য 'জাগো তবে অরণ্য কন্যারা' কবিতার কবির প্রত্যাশিত ব্যক্তির সার্থক প্রতিনিধি। তাদের মতো শত শত ব্যক্তি যখন বৃক্ষরোপণ, পরিচর্চা করে এবং বৃক্ষনিধন না করে পরিবেশের ভারসাম্য রক্ষায় তৎপর হবে তখন কবির প্রত্যাশা পূরণ হবে।গো তবে অরণ্য কন্যারা' কবিতায় কবি চারপাশের বৃক্ষনিধন দেখে বাধিত, মর্মাহত। প্রকৃতির সবুজ-শ্যামল রূপের বিলীন হওয়ায় কার ধ্বনিত হয়েছে। উদ্দীপকের বিষয়টি এর বিপরীত। সেখানে বৃক্ষ রোপণ করে সবুজের আচ্ছাদনে সবাইকে আকৃষ্ট করার দিকটি স্পষ্ট হয়ে উঠেছে।

Explanation:


Sub-Questions:

================================================================================
Question #10 (ID: 679315)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সিডরের খবর শুনে মিথিয়ার ভীষণ মন খারাপ।

প্রাকৃতিক দুর্যোগে মানুষ ঘর-বাড়ি হারা, খাবার নেই। কী ভীষণ বিপন্ন মানুষ। অথচ এর জন্য মানুষই অনেকটা দায়ী। মানুষ গাছ কেটে বন উজাড় করছে। ফলে বৈশ্বিক উষ্ণতা বাড়ছে। এসব দেখে মিথিয়া অনুভব করে একটা কিছু করবে। সে তার বন্ধুদের নিয়ে বাড়ির খালি আঙিনায়, ছাদে গাছ লাগানোর জন্য মানুষকে সচেতন করে তোলে। তাছাড়া গাছ কেটে বন উজাড় করার বিরুদ্ধে সে প্রতিরোধ গড়ে তোলে। সে ভাবে এই সুন্দর বনই অনেক বেশি ক্ষতির হাত থেকে আমাদের বাঁচিয়েছে। মিথিয়া স্বপ্ন দেখে ফুলে-ফলে ভরা সতেজ-সবুজ প্রকৃতির।

Options:
ক. কবি সুফিয়া কামাল এখন আর কীসের গান শুনতে পান না?
খ. 'ক্ষুধার্ত ভয়ার্ত দৃষ্টি' বলতে কবি কী বুঝিয়েছেন?
গ. মিথিয়ার মন খারাপের বিষয়টির সাথে 'জাগো তবে অরণ্য কন্যারা' কবিতার কোন দিকটির মিল খুঁজে পাওয়া যায়? ব্যাখ্যা কর।
ঘ. 'মিথিয়া যেন কবির সেই অরণ্য-কন্যা।'— উক্তিটির যথার্থতা মূল্যায়ন কর।


Correct Answer: 

Solution:
ককবি সুফিয়া কামাল এখন আর ফুল-ফসলের গান শুনতে পান না।খক্ষুধার্ত ভয়ার্ত দৃষ্টি' বলতে কবি ভীতসন্ত্রস্ত অবস্থাকে বুঝিয়েছেন ।মানুষ নিজের প্রয়োজনে প্রকৃতিকে ধ্বংস করছে, বৃক্ষনিধনের মধ্য দিয়ে মানুষ প্রতিনিয়ত প্রকৃতির সঙ্গে রূঢ় আচরণ করছে। প্রকৃতিও এ কারণে মানুষের সঙ্গে বিরূপ আচরণ শুরু করছে। প্রকৃতিতে ফুল ও ফসলের সম্ভার কমে যাওয়ায় মানুষের অস্তিত্ব হুমকির মুখে পড়েছে। বিলীন হওয়ার আশঙ্কায় মানুষ ভীত। 'ক্ষুধার্ত ভয়ার্ত দৃষ্টি' বলতে কবি সেই ভীতসন্ত্রস্ত অবস্থাকেই বুঝিয়েছেন।"গমিথিয়ার মন খারাপের বিষয়টির সাথে 'জাগো তবে অরণ্য কন্যারা' কবিতার কবির মন খারাপের দিকটির মিল খুঁজে পাওয়া যায়। • গাছপালার স্নেহচ্ছায়ায় সমস্ত প্রাণিজগৎ জীবনধারণ করতে পারছে। তা না হলে এ পৃথিবী মরুভূমিতে পরিণত হতো। মরুভূমির দহন জ্বালায় সবকিছু ধ্বংস হয়ে যেত।উদ্দীপকে সিডরে আঘাত হানা জনপদের জন্য মিথিয়ার মন খারাপ হয়। প্রাকৃতিক এ দুর্যোগের কারণে মানুষ বাস্তুহারা, অন্নহীন। অথচ এর জন্য মানুষই দায়ী। মানুষ গাছ কেটে বন উজাড় করে প্রকৃতিকে ধ্বংসের মুখে ঠেলে দিচ্ছে। মিথিয়ার মতো কবির মন এই কারণেই খারাপ। 'জাগো তবে অরণ্য কন্যারা' কবিতায় কবি বলেছেন, যে বৃক্ষ মানুষের অশেষ মঙ্গল সাধন করে, প্রাকৃতিক দুর্যোগ থেকে বাঁচায় সেই বৃক্ষকেই মানুষ নির্বিচারে ধ্বংস করছে। তাই কবির মন ভীষণ খারাপ । এ কারণেই তিনি মৌসুমি ফুলের গান রচনা করেন না। উদ্দীপকের মিথিয়ার মন খারাপের বিষয়টির সাথে 'জাগো তবে অরণ্য কন্যারা' কবিতার কবির এ মন খারাপের দিকটির মিল খুঁজে পাওয়া যায় ।ঘমিথিয়া যেন কবির সেই অরণ্য-কন্যা— উক্তিটি যথার্থ। • বৃক্ষ এই পৃথিবীর জন্য সব থেকে বেশি প্রয়োজনীয়। তাই প্রকৃতিকে আবার শ্যামল সবুজে ফুলে-ফলে ভরিয়ে তোলার জন্য বৃক্ষের প্রয়োজন। এজন্য আমাদের সবাইকে গাছ লাগাতে হবে।• উদ্দীপকের মিথিয়া সিডর-পরবর্তী সময়ে গাছপালার প্রয়োজনীয়তা অনুভব করে। সে তার বন্ধুদের নিয়ে বাড়ির খালি আঙ্গিনায়, ছাদে গাছ লাগানোর জন্য মানুষকে সচেতন করে তোলে। তাছাড়া গাছ কেটে বন উজাড় করার বিরুদ্ধে সে প্রতিরোধও গড়ে তোলে। মিথিয়া যেন আলোচ্য কবিতার কবির সেই অরণ্য-কন্যাদেরই নামান্তর। কারণ কবি অরণ্য-কন্যাদের মিথিয়ার মতো জেগে ওঠার আহ্বান জানিয়েছেন। • প্রকৃতির রূপসচেতন কবি সুফিয়া কামাল চারপাশের অরণ্য নিধন লক্ষ করে ব্যথিত। তাই মৌসুমি ফুলের গান আর তার কণ্ঠে জাগে না; বরং চারপাশে সবুজ প্রকৃতির বিলীন হওয়া দেখে তাঁর মন হাহাকার করে ওঠে। কবি তাই অরণ্য-কন্যাদের জাগরণ প্রত্যাশা করেন। তিনি চান দিকে দিকে আবার সবুজ বৃক্ষের সমারোহের সৃষ্টি হোক। ফুলে ও ফসলে ভরে উঠুক পৃথিবী। উদ্দীপকের মিথিয়া বৃক্ষরোপণ করে ও সচেতনতা গড়ে তুলে কবির সে প্রত্যাশাই পূরণ করেছেন। তাই আমরা বলতে পারি, উদ্দীপকের মিথিয়া কবির সেই অরণ্য-কন্যাদেরই নামান্তর।

Explanation:


Sub-Questions:

