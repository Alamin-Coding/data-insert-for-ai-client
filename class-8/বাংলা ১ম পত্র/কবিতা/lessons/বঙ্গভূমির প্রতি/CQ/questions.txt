================================================================================
Question #1 (ID: 678316)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হে স্নেহার্দ্র বঙ্গভূমি— তব গৃহক্রোড়ে

চিরশিশু ক'রে আর রাখিও না ধরে।

দেশ দেশান্তর-মাঝে যার যেথা স্থান

খুঁজিয়া লইতে দাও করিয়া সন্ধান।

পদে পদে ছোটো ছোটো নিষেধের ডোরে

বেঁধে বেঁধে রাখিয়ো না ভালো ছেলে ক'রে।

Options:
ক. 'নীর' শব্দের অর্থ কী?
খ. 'মক্ষিকাও গলে না গো পড়িলে অমৃত হ্রদে — চরণটি দ্বারা কী বোঝানো হয়েছে?
গ. উদ্দীপকে 'বঙ্গভূমির প্রতি' কবিতার যে দিকটি প্রকাশ পেয়েছে, তা ব্যাখ্যা করো।
ঘ. উদ্দীপকটিতে প্রবাসজীবনের জয়গান ধ্বনিত হয়েছে, যা 'বঙ্গভূমির প্রতি' কবিতার বিপরীত ভাব প্রকাশ করে। কথাটি তুমি সমর্থন করো কি? তোমার উত্তরের স্বপক্ষে যুক্তি দাও।


Correct Answer: 

Solution:
কনীর' শব্দের অর্থ পানি।খচরণটি দ্বারা বোঝানো হয়েছে কাঙ্ক্ষিত সুখ অর্জনে মৃত্যুকেও হার মানানো সম্ভব। কবি প্রবাসে থেকেও দেশমাতৃকার মনে স্থান পাওয়ার আশা করেছেন সর্বক্ষণ। মক্ষিকা যেমন অমৃতের সন্ধান করে অমৃতের হ্রদে পড়েও গলে যায় না। কবিও তেমনি করেই দেশমাতৃকার মনে স্থান লাভে মৃত্যুকেও ভয় পান না। উদ্ধৃত চরণটি দ্বারা একথাই বোঝানো হয়েছে।গউদ্দীপকে 'বঙ্গভূমির প্রতি' কবিতার ঠিক বিপরীত দিকটি প্রকাশ পেয়েছে। উদ্দীপকে বা-সন্তানকে বিশ্বের যেকোনো দেশে বা স্থানে তার উপযুক্ত বাসস্থান সন্ধান করার কথা বলা হয়েছে। কবি স্বদেশে তার সন্তানকে জোর করে বেঁধে না রাখার জন্য প্রার্থনা করেছেন। ভালো শিশুর মতো কাউকে স্বদেশে ধরে না রেখে দেশ-দেশান্তরে ছেড়ে দেওয়ার তাগিদ দেওয়া হয়েছে উদ্দীপকটিতে। 'বঙ্গভূমির প্রতি' কবিতায় স্বদেশের প্রতি কবি মধুসূদন দত্তের গভীর শ্রদ্ধা ও মমত্ববোধ প্রকাশ পেয়েছে। স্বদেশকে কবি জন্মদাত্রী মা রূপে মনে স্থান দিয়েছেন। মা যেমন তাঁর সন্তানের কোনো দোষ-ত্রুটি মনে রাখেন না, তেমনি প্রবাসী কবিও ভেবেছেন, দেশমাতা যেন তাঁর সব দোষ ক্ষমা করে দেয়।ঘউদ্দীপকটিতে প্রবাসজীবনের জয়গান ধ্বনিত হয়েছে, যা 'বঙ্গভূমির প্রতি' কবিতার বিপরীত ভাব প্রকাশ করে। কথাটি যথার্থ বলেই আমি সমর্থন করি। উদ্দীপকটি থেকে জানা যায় যে, কবি জন্মভূমির গৃহকোণে আবদ্ধ হয়ে থাকতে চান না। বিশ্বের অপরাপর দেশে বাসস্থান সন্ধান করতে তিনি আগ্রহ প্রকাশ করেছেন। নিজ দেশে তাঁর সন্তানকে বেঁধে না রেখে দেশ-দেশান্তরে আবাসস্থল খুঁজে নেওয়ার উপর জোর দেওয়া হয়েছে আলোচ্য উদ্দীপকে। মাইকেল মধুসূদন দত্ত রচিত 'বঙ্গভূমির প্রতি' কবিতায় স্বদেশের প্রতি কবির সুগভীর শ্রদ্ধা ও তীব্র একাগ্রতা প্রকাশ পেয়েছে। জন্মভূমি কবির নিকট মায়ের মতো। কোনো মা যেমন তার সন্তানের কোনো দোষ ধরেন না, তেমনি দেশান্তরি কবিও ভেবেছেন, জন্মভূমি মাতা যেন তার সন্তানের সব ত্রুটি ক্ষমা করে দেয়। উদ্দীপক ও আলোচ্য কবিতার বিশ্লেষণের প্রেক্ষিতে পরিশেষে বলা যায় যে, উদ্দীপকটিতে প্রবাসজীবনের এবং 'বঙ্গভূমির প্রতি' কবিতায় স্বদেশের জয়গান প্রকাশিত হয়েছে বলে যে মন্তব্য করা হয়েছে, সেটি যৌক্তিক। এ ব্যাপারে আমার দ্বিমত নেই।

Explanation:


Sub-Questions:

================================================================================
Question #2 (ID: 678319)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হৃদয়ের কোণে পুশি আশ

মানুষের মনে যেন জাগি বারো মাস

সারাজীবনে রচিত আমারই সৃষ্টি ধন

যেন মানবের উপকারে আসে বারংবার।

Options:
ক. কবি দেশমাতৃকার স্মৃতিতে কোন ফুলের মতো ফুটে থাকার কামনা করেছেন?
খ. 'হেন অমরতা আমি, কহ, গো, শ্যামা জন্মদে।'— কবি এ কথা বলেছেন কেন?
গ. উদ্দীপকটি কোন দিক দিয়ে কবিতার সাথে সাদৃশ্যপূর্ণ? ব্যাখ্যা করো।
ঘ. “সাদৃশ্য থাকলেও উদ্দীপকটিকে 'বঙ্গভূমির প্রতি' কবিতার পরিপূরক বলা যায় না।” — মূল্যায়ন করো।


Correct Answer: 

Solution:
ককবি দেশমাতৃকার স্মৃতিতে পদ্মফুলের মতো ফুটে থাকার কামনা করেছেন।খপ্রশ্নোক্ত উক্তিটির মধ্য দিয়ে কবি দেশমাতৃকার কাছে দীনতা প্রকাশ করেছেন।কবি দেশমাতৃকার স্মৃতিতে নিজেকে অমর করে রাখতে চান। কিন্তু তাঁর ধারণা, এমন কোনো গুণ তাঁর নেই, যার বলে তিনি অমরত্ব লাভ করবেন। বিষয়টি উপলব্ধি করে দেশপ্রেমিক কবি শ্যামল জন্মভূমির কাছে বিষয়ে প্রশ্ন রেখেছেন। প্রশ্নোক্ত উক্তিটির মধ্য দিয়ে মাতৃভূমির প্রতি কবির এ জিজ্ঞাসাই প্রকাশিত হয়েছে।গসৃষ্টিশীল কর্মের মাধ্যমে মানুষের মনে বেঁচে থাকার আকাঙ্ক্ষার দিক দিয়ে উদ্দীপকটি 'বঙ্গভূমির প্রতি' কবিতার সাথে সাদৃশ্যপূর্ণ।জন্মভূমি সকল মানুষের কাছে অত্যন্ত প্রিয়। একজন প্রকৃত দেশপ্রেমিক চিরকাল স্বদেশের স্মৃতিতে ভাস্বর হয়ে থাকতে চান। এক্ষেত্রে কেবল মহৎকর্মের মধ্য দিয়েই মানুষ জন্মভূমির স্মৃতিপটে চিরকাল অম্লান হয়ে থাকতে পারে।উদ্দীপকের কবি তাঁর সৃষ্টিকর্ম দিয়ে মানুষের হৃদয়ে জায়গা করে নিতে চান। মহৎকর্ম দিয়ে মানুষের কল্যাণ করতে চান তিনি। 'বঙ্গভূমির প্রতি' কবিতায়ও কবি তাঁর সৃষ্টিশীল লেখনীর মাধ্যমে দেশমাতৃকার স্মৃতিতে পদ্মফুলের মতো ফুটে থাকার প্রত্যাশা ব্যক্ত করেছেন। এভাবে মানুষের মনে বেঁচে থাকার ইচ্ছে উভয় কবির মনেই ক্রিয়াশীল ছিল। এদিক থেকে 'বঙ্গভূমির প্রতি' কবিতাটি উদ্দীপকের সাথে সাদৃশ্যপূর্ণ।ঘ“সাদৃশ্য থাকলেও উদ্দীপকটিকে 'বঙ্গভূমির প্রতি' কবিতার পরিপূরক বলা যায় না”— মন্তব্যটি যথার্থ।একজন প্রকৃত দেশপ্রেমিক তাঁর দেশকে গভীরভাবে ভালোবাসেন। স্বদেশের মানুষ ও প্রকৃতি তাঁর অতি আপন হয়ে ওঠে। 'বঙ্গভূমির প্রতি' কবিতায় এ বিষয়টিই ফুটে উঠেছে।উদ্দীপকের কবিতাংশের কবি নিজের সৃষ্টির মাধ্যমে মানুষের স্মৃতিতে স্মরণীয় হয়ে থাকতে চান। মানবকল্যাণ সাধনায় নিজেকে বিলিয়ে দিতে চান। পক্ষান্তরে, 'বঙ্গভূমির প্রতি' কবিতায় স্বদেশের প্রতি কবির গভীর শ্রদ্ধা ও একাগ্রতা প্রকাশ পেয়েছে, যা উদ্দীপকে অনুপস্থিত।'বঙ্গভূমির প্রতি' কবিতায় কবি স্বদেশের স্মৃতিতে জেগে থাকার আকুতি প্রকাশ করেছেন। পাশাপাশি সেখানে স্বদেশের প্রতি গভীর একাগ্রতা ও শ্রদ্ধাবোধ প্রকাশ পেয়েছে। অন্যদিকে, উদ্দীপকের কবিতাংশে শুধু মানবপ্রেম ও মানুষের মনে চিরকাল জাগরূক থাকবার বাসনাই প্রকাশিত হয়েছে, সেখানে দেশপ্রেম সেভাবে উপস্থাপিত হয়নি। এক্ষেত্রে উদ্দীপকটি 'বঙ্গভূমির প্রতি' কবিতার সামগ্রিক ভাবকে প্রকাশ করতে পারেনি। তাই সাদৃশ্য থাকলেও উদ্দীপকটিকে 'বঙ্গভূমির প্রতি' কবিতার পরিপূরক বলা যায় না।

Explanation:


Sub-Questions:

================================================================================
Question #3 (ID: 678321)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মিছা মণি মুক্তা হেম, স্বদেশের প্রিয় প্রেম

তার চেয়ে রত্ন নাহি আর।

সুধাকরে কতো সুধা, দূর করে তৃষ্ণা ক্ষুধা

স্বদেশের শুভ সমাচারঃ

কতরূপ স্নেহ করি, দেশের কুকুর ধরি

বিদেশের ঠাকুর ফেলিয়া।

Options:
ক. 'বঙ্গভূমির প্রতি' কবিতাটি কোন ধরনের কবিতা?
খ. জীবন-নদের নীর স্থির নয় কেন?
গ. উদ্দীপকে 'বঙ্গভূমির প্রতি' কবিতার যে দিকটি অনুপস্থিত তা ব্যাখ্যা করো।
ঘ. উদ্দীপক ও 'বঙ্গভূমির প্রতি' কবিতার মূল চেতনা একই— মন্তব্যটি বিশ্লেষণ করো।


Correct Answer: 

Solution:
কবঙ্গভূমির প্রতি' কবিতাটি একটি গীতিকবিতা।খমানুষের জীবন নদীর পানির মতোই প্রবহমান ও গতিশীল বলে জীবন নদের নীর স্থির নয়।নদীর পানি যেমন আপন গতিতে বয়ে চলে মানুষের জীবনও ঠিক তেমনি করেই বয়ে চলে। জীবন কখনো একই অবস্থায় স্থির হয়ে থাকে না। প্রত্যহ জীবনে ঘটে চলে নানা ঘটনা, উত্থান-পতন। নদীর পানি যেমন বয়ে যেতে যেতে একসময় সাগরে পতিত হয়, তেমনি মানুষের জীবনও চলতে চলতে একসময় মৃত্যুতে গিয়ে শেষ হয়। তাই বলা যায়, মৃত্যুর আগ পর্যন্ত মানুষের জীবন কখনোই স্থির হয়ে থাকে না।গবঙ্গভূমির প্রতি' কবিতায় কবির স্বদেশপ্রীতির পাশাপাশি স্বদেশের মানুষের কাছে স্মরণীয় হয়ে থাকার আকুলতা প্রকাশ পেয়েছে, যা উদ্দীপকে লক্ষ করা যায় না।'বঙ্গভূমির প্রতি' কবিতাটি একটি দেশপ্রেমমূলক কবিতা। এখানে স্বদেশের প্রতি কবির মমত্ববোধের বহিঃপ্রকাশ ঘটেছে। কবি বারবার প্রকাশ করেছেন স্বদেশের স্মৃতিতে অমলিন হয়ে থাকার তীব্র বাসনা। কবির আকুল আবেদন তিনি পৃথিবীর যে স্থানেই মৃত্যুবরণ করুন না কেন, দেশ ও দেশের মানুষ যেন তাঁকে ভুলে না যায়।উদ্দীপকের কবিতাংশেও কবির স্বদেশপ্রেম ফুটে উঠেছে। দেশপ্রেম কবির কাছে সোনা, মণি, মুক্তার চেয়ে অনেক মূল্যবান। স্বদেশের সুধাতেই কবির হৃদয়তৃষ্ণা দূর হয়। তাঁর কাছে বিদেশের ঐশ্বর্য বা জৌলুস মূল্যহীন। তাই তো তিনি বিদেশের ঠাকুরের চেয়েও নিজ দেশের কুকুরের প্রতি ভালোবাসা অনুভব করার কথা বলেছেন। অন্যদিকে আলোচ্য কবিতায় কবি চেয়েছেন দেশমাতৃকা যেন তাঁর সব ভুলত্রুটি ক্ষমা করে তাঁকে চিরকাল হৃদয়ে ধারণ করে রাখে। কবির উক্ত বাসনার মধ্য দিয়ে তাঁর স্বদেশপ্রীতি ফুটে উঠেছে, যা উদ্দীপকের কবিতায়ও লক্ষণীয়। স্বদেশপ্রেমের দিকটি উপস্থিত থাকলেও কবিতায় প্রকাশিত দেশের মানুষের স্মৃতিতে অমর হয়ে থাকার বাসনার দিকটি উদ্দীপকে অনুপস্থিত।ঘউদ্দীপক ও 'বঙ্গভূমির প্রতি' কবিতা উভয় ক্ষেত্রেই স্বদেশপ্রেমের প্রকাশ ঘটেছে।'বঙ্গভূমির প্রতি' কবিতায় স্বদেশের প্রতি কবির শ্রদ্ধা ও একাগ্রতা প্রকটিত হয়েছে। প্রবাসে অবস্থান করলেও কবির হৃদয় দেশের জন্য সর্বদাই কাতর হয়েছে। তিনি চেয়েছেন দেশের মানুষ যেন তাঁকে কখনো ভুলে না যায়।উদ্দীপকের কবিতাংশে কবি দেশের প্রতি তাঁর মমত্ববোধের প্রকাশ ঘটিয়েছেন। তিনি বলেছেন, স্বদেশপ্রেমের চেয়ে মূল্যবান আর কিছু নেই। স্বদেশের সুধাতেই কবির তৃষ্ণা মেটে। কবির দেশপ্রেম এত প্রবল যে, বিদেশের ঠাকুরের চেয়েও স্বদেশের কুকুরের জন্য তিনি বেশি স্নেহ অনুভব করেন। এদিকে আলোচ্য কবিতায়ও কবি নানাভাবে প্রকাশ করেছেন দেশের প্রতি তাঁর তীব্র অনুভূতি ও ভালোবাসার কথা।‘বঙ্গভূমির প্রতি’ কবিতার শুরুতেই কবি স্বদেশকে মা বলে সম্বোধন করেছেন। দেশমাতৃকার সন্তান হিসেবে তিনি মায়ের কাছে জানিয়েছেন তাঁর আকুল আকুতি। কবি প্রবাসে অবস্থান করলেও দেশমাতা যেন তাঁকে ভুলে না যায়, সেই কামনা করেছেন তিনি। তিনি বিনয়ের সাথে এও জানিয়েছেন, স্মরণীয় হওয়ার মতো মহৎ গুণ তাঁর না থাকুক, তবুও যেন দেশমাতৃকার স্মৃতিতে তিনি অম্লান থাকেন। দেশমাতৃকা তাঁর সব দোষ ক্ষমা করে তাঁকে যেন হৃদয়ে স্থান দেয়। সেটাই কবির একমাত্র কামনা। ভিন্নরূপে প্রকাশিত হলেও উদ্দীপকেও দেখা যায় কবির দেশপ্রেমের তীব্র প্রকাশ। তাই বলা যায়, উদ্দীপক ও 'বঙ্গভূমির প্রতি' কবিতার মূলচেতনা একই ধারায় প্রবাহিত।

Explanation:


Sub-Questions:

================================================================================
Question #4 (ID: 678323)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলার হাওয়া বাংলার জ

হৃদয় আমার করে সুশীতল

এত সুখ শান্তি এত পরিমল

কোথা পাব আর বাংলা ছাড়া।

Options:
ক. 'বঙ্গভূমির প্রতি' কোন ধরনের কবিতা ?
খ. "চিরস্থির কবে নীর, হায় রে জীবন-নদে'- চরণটি ব্যাখ্যা করো।
গ. উদ্দীপকের সাথে 'বঙ্গভূমির প্রতি' কবিতাটির বৈসাদৃশ্যটুকু তুলে ধরো।
ঘ. “উদ্দীপক ও 'বঙ্গভূমির প্রতি' কবিতাটি রচনার পেছনে একই চেতনা কাজ করেছে"- মন্তব্যটি বিশ্লেষণ করো।


Correct Answer: 

Solution:
কবঙ্গভূমির প্রতি' একটি গীতিকবিতা ।খপ্রশ্নোক্ত চরণটি দ্বারা বোঝানো হয়েছে, নদীর জল যেমন সদা প্রবহমান তেমনি মানুষকেও জীবনের বিভিন্ন ধাপ পার হয়ে মৃত্যুবরণ করতে হয়। মানুষের জীবনকে কবি স্রোতম্বিনী নদীর সঙ্গে তুলনা করেছেন। নদীর জল যেমন সদা বহমান তেমনি মানুষের জীবনও সদা পরিবর্তনশীল। এভাবে সময়ের সঙ্গে সঙ্গে নানা পরিবর্তনের মধ্য দিয়ে মানুষকে একসময় মৃত্যুবরণ করতে হয়। প্রশ্নোত্ত চরণটিতে একথাই প্রকাশ পেয়েছে।গজন্মভূমির প্রতি কবির আকুতি প্রকাশের দিক দিয়ে উদ্দীপকের সঙ্গে 'বঙ্গভূমির প্রতি' কবিতার বৈসাদৃশ্য পরিলক্ষিত হয়। 'বঙ্গভূমির প্রতি' কবিতায় স্বদেশের প্রতি গভীর শ্রদ্ধা ও একাগ্রতা প্রকাশ করেছেন কবি। দেশকে মা হিসেবে কল্পনা করে নিজেকে তাঁর সন্তান হিসেবে পরিচয় দিয়েছেন তিনি। জন্মভূমির কাছে তাঁর প্রত্যাশা একটাই; দেশমাতার স্মৃতির মণিকোঠায় তিনি পদ্মফুল হয়ে ফুটে থাকতে চান। উদ্দীপকে কবিতাংশের কবি মনে করেন, এদেশে জন্ম নিয়ে তাঁর জন্ম সার্থক হয়েছে। এদেশের প্রকৃতি তাঁকে মুগ্ধ করেছে। এদেশের হাওয়া ও জলে কবির হৃদয় শীতলতা লাভ করে। এজন্য মাতৃভূমির প্রতি মুগ্ধ কবির আর কোনো প্রত্যাশা নেই। কিন্তু 'বঙ্গভূমির প্রতি' কবিতায় কবি সন্তান হিসেবে দেশমাতার স্মৃতিতে অম্লান হয়ে থাকার প্রার্থনা জানিয়েছেন যা উদ্দীপকে নেই। এদিক থেকে আলোচ্য কবিতার সঙ্গে উদ্দীপকের বৈসাদৃশ্য রয়েছে।ঘউদ্দীপকের কবির চেতনা আর 'বঙ্গভূমির প্রতি' কবিতার কবির চেতনা একে অপরের পরিপূরক। এক চেতনায় তাঁরা বাঁধা— তা হলো দেশপ্রেম । মাইকেল মধুসূদন দত্ত 'বঙ্গভূমির প্রতি' কবিতায় মা হিসেবে জন্মভূমিকে বন্দনা করেছেন। তিনি মনে করেন, এই মায়ের কাছে তাঁর দোষ অনেক; আবার এও মনে করেন, মা নিজগুণে তাঁকে ক্ষমা করে দেবেন। তাঁর একটাই প্রত্যাশা, দেশমাতৃকার স্মৃতিতে তিনি যেন পদ্মফুল হয়ে ফুটে থাকেন। উদ্দীপকের কবিতাংশে নিজ দেশের প্রতি কবির অত্যুজ্জ্বল দেশপ্রেম প্রকাশিত হয়েছে। কবির দৃষ্টিতে তাঁর জন্মভূমি সকল দেশের সেরা। এখানকার মতো সুখ-শান্তি পৃথিবীর আর কোথাও নেই। এদেশের হাওয়া ও জলের স্পর্শে কবির হৃদয় প্রশান্তি লাভ করে। এ কারণে তিনি এ মাটিতেই থেকে যেতে চান। 'বঙ্গভূমির প্রতি' কবিতায় ও উদ্দীপকের কবিতাংশে মাতৃভূমির প্রতি কবিদ্বয়ের গভীর মমত্ববোধ প্রকাশ পেয়েছে। মাতৃভূমিকে ভালোবেসে উভয় কবিই তাঁদের মাতৃভূমিকে নিয়ে ভিন্ন ভিন্ন অনুভূতি ব্যক্ত করেছেন। এক্ষেত্রে তাঁদের অনুভূতি ভিন্ন হলেও তাঁদের কবিতায় গভীর দেশপ্রেম ফুটে উঠেছে। অর্থাৎ দেশাত্মবোধের চেতনা থেকেই তাঁরা কবিতা রচনা করেছেন। এদিক বিবেচনায় প্রশ্নোত্ত মন্তব্যটি যথাযথ।

Explanation:


Sub-Questions:

================================================================================
Question #5 (ID: 678325)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বারো বছর পর যখন গেলাম তখন সবকিছু অচেনা। জীবনের চিরচেনা জায়গাগুলো চিনে নিতে আমার কয়েকদিন লেগে গেল। কিন্তু আমার সেই জন্মস্থান গ্রামের বাড়ি খুঁজে পেতে একটুও অসুবিধা হয়নি। আমি যখন আমার সেই জন্মভূমিতে পা দিলাম, আমার মনজুড়ে এমন এক প্রশান্তি অনুভব করলাম তা বলে বোঝাতে পারব না। জীবনে অনেক নামি-দামি শহরে আমি থেকেছি কিন্তু জন্মভূমির মতো শান্তির জায়গা আমি আর কোথাও পাইনি।

Options:
ক. কবি কীসের বর প্রার্থনা করেছেন?
খ. কবি মধুসূদন দত্ত মাতৃভূমির কাছে কী বর প্রার্থনা করেছেন? ব্যাখ্যা করো।
গ. 'বঙ্গভূমির প্রতি' কবিতা এবং উদ্দীপকের মধ্যে সাদৃশ্য তুলে ধরো।
ঘ. “সাদৃশ্য থাকলেও উদ্দীপক এবং 'বঙ্গভূমির প্রতি' কবিতার প্রেক্ষাপট ভিন্ন”— মূল্যায়ন করো।


Correct Answer: 

Solution:
ককবি অমরত্বের বর প্রার্থনা করেছেন।খকবি মধুসূদন দত্ত দেশমাতৃকার স্মৃতিতে যেন উজ্জ্বল হয়ে থাকতে পারেন, মাতৃভূমির কাছে এই বরই প্রার্থনা করেছেন। 'বঙ্গভূমির প্রতি' কবিতায় স্বদেশের প্রতি কবির শ্রদ্ধা ও একাগ্রতা তীব্রভাবে প্রকাশ পেয়েছে। প্রবাসী কবি দেশকে মা হিসেবে কল্পনা করে দেশমাতার স্মৃতিতে পদ্মফুলের মতো ফুটে থাকার বর প্রার্থনা করেছেন।গস্বদেশের প্রতি গভীর ভালোবাসার প্রকাশের দিক থেকে 'বঙ্গভূমির প্রতি' কবিতা এবং উদ্দীপকের মধ্যে সাদৃশ্য বিদ্যমান। 'বঙ্গভূমির প্রতি' কবিতায় কবির দেশের প্রতি গভীর ভালোবাসা ও মমত্ববোধ ফুটে উঠেছে। কবির কাছে দেশ এবং মা অভিন্ন সত্তায় উঠে এসেছে। তাই দূরদেশে থেকেও কবির বারবার মনে পড়ছে তাঁর দেশমাতৃকার কথা। দেশমাতৃকার প্রতি ভালোবাসা ও গভীর মমত্ববোধের কারণেই কবি চান দেশের বুকে চিরকাল বেঁচে থাকতে। উদ্দীপকের লেখকের মধ্যে গভীর দেশপ্রেমের ছায়াপাত ঘটেছে। দীর্ঘদিন প্রবাসজীবনে থেকেও তিনি জন্মস্থানকে ভুলতে পারেননি। পৃথিবীর বিভিন্ন দেশের সৌন্দর্য উদ্দীপকের চরিত্রটিকে ততটা শান্তি দেয়নি, ঠিক যতখানি শান্তি নিজ জন্মভূমিতে এসে তিনি পেয়েছেন। দেশপ্রেম হলো দেশের প্রতি ভালোবাসার এক প্রগাঢ় অনুভূতি, যা নানাভাবে প্রকাশিত হতে পারে। এদিক থেকে উদ্দীপক এবং 'বঙ্গভূমির প্রতি' কবিতাটি সাদৃশ্যপূর্ণ।ঘ“সাদৃশ্য থাকলেও উদ্দীপক এবং 'বঙ্গভূমির প্রতি' কবিতার প্রেক্ষাপট ভিন্ন”— মন্তব্যটি যথার্থ। 'বঙ্গভূমির প্রতি' কবিতায় স্বদেশের প্রতি কবির ভালোবাসা, আবেগ এবং প্রত্যাশা ফুটে উঠেছে। খ্যাতির আশায় স্বদেশকে অবহেলা করে কবি একদিন পাড়ি জমিয়েছিলেন সুদূর প্রবাসে। কিন্তু প্রবাসজীবন কবিকে খ্যাতির শিখরে পৌঁছে দিতে পারেনি। প্রবাসে থাকাকালীন কবির ভুল ভাঙে। তাই অবুজ সন্তানের মতো কবি দেশমাতার কাছে আকুতি জানাচ্ছেন, মা যেন তাঁর বুকে সন্তানকে ঠাঁই দেন। অন্যদিকে, উদ্দীপকটিও প্রকাশ করেছে দেশপ্রেমের অনন্য নজির। দীর্ঘদিন প্রবাসে কাটানোর পর দেশে ফেরার পর লেখকের যে আবেগ, যে প্রগাঢ় অনুভব পরিলক্ষিত হয়েছে তা অতুলনীয়। জন্মভূমির প্রতি ভালোবাসা ও মায়া-মমতা মানুষের সহজাত বৈশিষ্ট্য, যা মায়ের প্রতি ভালোবাসার সমতুল্য। উদ্দীপক এবং 'বঙ্গভূমির প্রতি' কবিতায় দেশপ্রেমের বহিঃপ্রকাশ ঘটলেও উভয়ের প্রেক্ষাপট ভিন্ন। কবিতায় কবির প্রথম জীবনের যে ভ্রান্তি এবং ভ্রান্তিনাশের পর যে আক্ষেপ, আকুতি তা আলোচ্য কবিতার প্রেক্ষাপট আর উদ্দীপকে দেশমাতৃকার প্রতি সরল ভালোবাসা, আবেগ প্রকাশিত। এ কারণে বলা যায়।

Explanation:


Sub-Questions:

================================================================================
Question #6 (ID: 678327)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জান না কি জীব তুমি, জননী জন্মভূমি,

সে তোমায় হৃদয়ে রেখেছে।

থাকিয়া মায়ের কোলে, সন্তানে জননী ভোলে,

কে কোথায় এমন দেখেছে।

মিছা মনি-মুক্তা-হেম, স্বদেশের প্রিয় প্রেম।

তার চেয়ে রত্ন নাই আর।

আজুমান আদর্শ সরকারী উচ্চ বিদ্যালয়, নেত্রকোনা |

Options:
ক. 'বঙ্গভূমির প্রতি' কবিতায় কে অমৃত-হ্রদে পড়লেও গলে না?
খ. কবি কেন অমর হতে পারবেন না বলে মনে করেন?
গ. উদ্দীপকের সাথে 'বঙ্গভূমির প্রতি' কবিতার সাদৃশ্য নিরূপণ করো।
ঘ. “বঙ্গভূমির প্রতি' কবিতার হৃদয়ের আর্তিই উদ্দীপকে প্রতিধ্বনিত হয়েছে”— মূল্যায়ন করো।


Correct Answer: 

Solution:
কক. 'বঙ্গভূমির প্রতি' কবিতায় মক্ষিকা অমৃত-হ্রদে পড়লেও গলে না ।খকবি মনে করেন, তাঁর এমন কোনো গুণ নেই, যার কারণে লোকে তাঁকে মনে রাখবে। কবি জানেন, পৃথিবীতে কেউ অমর নয়, প্রত্যেক প্রাণীরই একদিন মৃত্যু ঘটবে। তবে দৈহিক মৃত্যু ঘটলেও মহৎ কর্মের মাধ্যমে মানুষের হৃদয়ে বেঁচে থাকা সম্ভব হবে। কিন্তু তিনি এটাও মনে করেন যে, তাঁর মধ্যে এমন কোনো গুণ নেই। আর তাই তিনি অমর হতে পারবেন না বলে মনে করেন।গদেশমাতৃকার প্রতি গভীর অনুরাগ প্রকাশের দিক থেকে উদ্দীপকের সাথে ‘বঙ্গভূমির প্রতি' কবিতার সাদৃশ্য পরিলক্ষিত হয়। ‘বঙ্গভূমির প্রতি' একটি দেশপ্রেমমূলক কবিতা। এ কবিতায় জন্মভূমির প্রতি কবির গভীর মমত্ববোধের পরিচয় বিধৃত হয়েছে। উদ্দীপকের কবিতাংশেও এ বিষয়টিই ফুটে উঠেছে। উদ্দীপকের কবিতাংশে মাতৃভূমির বন্দনা করা হয়েছে। মাতৃভূমির প্রতি ভালোবাসা থেকে কবি তাকে জননীর সঙ্গে তুলনা করেছেন। কবি মনে করেন, জন্মভূমির স্নেহচ্ছায়ায় আমরা বেড়ে উঠি বলে দেশপ্রেমের চেয়ে মূল্যবান ধন আর কিছু হতে পারে না। একইভাবে, আলোচ্য 'বঙ্গভূমির প্রতি' কবিতায়ও কবি জন্মভূমির প্রতি তাঁর হৃদয়াবেগের প্রকাশ ঘটিয়েছেন। দেশমাতৃকার প্রতি ভালোবাসার কারণে তিনি তার স্মৃতিতে চিরদিন অম্লান থাকার প্রার্থনা জানিয়েছেন। অর্থাৎ প্রকাশভঙ্গি ভিন্ন হলেও আলোচ্য কবিতা ও উদ্দীপকে মূলত অত্যুজ্জ্বল দেশপ্রেমই প্রকাশ পেয়েছে। এদিক থেকে এদের মধ্যে সাদৃশ্য পরিলক্ষিত হয়।ঘবঙ্গভূমির প্রতি' কবিতায় জন্মভূমিকে কেন্দ্র করে কবি তাঁর গভীর হৃদয়াবেগের বহিঃপ্রকাশ ঘটিয়েছেন। 'বঙ্গভূমির প্রতি' কবিতায় কবি জন্মভূমিকে মায়ের সঙ্গে তুলনা করে এর বন্দনা করেছেন। তিনি মনে করেন, এই মায়ের কাছে তাঁর অনেক দোষ। কিন্তু তিনি জানেন, মা নিজগুণেই তাঁকে ক্ষমা করে দেবেন। এক্ষেত্রে তাঁর একটাই প্রত্যাশা, দেশমাতৃকার স্মৃতিতে তিনি যেন অম্লান হয়ে থাকতে পারেন। উদ্দীপকের কবিতাংশে অত্যুজ্জ্বল দেশপ্রেমের বহিঃপ্রকাশ ঘটেছে। সেখানে কবি মাতৃভূমির সঙ্গে মানুষের আত্মিক সম্পর্ককেই প্রাধান্য দিয়েছেন। কেননা, জন্মভূমির অন্ন-জলে লালিত হই বলে জন্মভূমির প্রতি আমাদের কৃতজ্ঞতার শেষ নেই। সে কৃতজ্ঞতা ও ভালোবাসার অনুভূতি তাই অমূল্য। আলোচ্য কবিতার বক্তব্যেও এ বিষয়টি প্রতিফলিত হয়েছে। 'বঙ্গভূমির প্রতি' কবিতায় স্বদেশের প্রতি কবির শ্রদ্ধা ও একাগ্রতা প্রকাশ পেয়েছে। জন্মভূমির প্রতি তীব্র অনুরাগবশত তিনি তাকে 'মা' বলে সম্বোধন করেছেন। কবির বিশ্বাস, এই মা তাঁর সকল দোষ মার্জনা করে তাঁকে আপন করে নেবে। আলোচ্য কবিতায় প্রকাশিত দেশাত্মবোধের এই দিকটি উদ্দীপকের কবিতাংশেও একইভাবে প্রতিফলিত হয়েছে। সেখানেও কবি মাতৃভূমির সাথে মানুষের আত্মিক সম্পর্ককেই অগ্রাধিকার দিয়েছেন। সে বিবেচনায় প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #7 (ID: 678329)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আর কি হে হবে দেখা? যত দিন যাবে,

প্রজারূপে রাজারূপ সাগরেরে দিতে

বারি-রূপ কর তুমি; এ মিনতি, গাবে

বঙ্গজ জনের কানে, সখে, সখা-রিতে

নাম তার, এ প্রবাসে মজি প্রেম-ভাবে

লইছে যে নাম তব বঙ্গের সঙ্গীতে

Options:
ক. নরকুলে ধন্য কে?
খ. দৈবের বশে'— বলতে কী বোঝানো হয়েছে?
গ. উদ্দীপকের সাথে 'বঙ্গভূমির প্রতি' কবিতার মিল কোথায়? ব্যাখ্যা করো।
ঘ. 'উদ্দীপক এবং 'বঙ্গভূমির প্রতি' কবিতার মূলসুর একই'— মন্তব্যটি মূল্যায়ন করো।


Correct Answer: 

Solution:
কনরকুলে ধন্য সে যাকে লোকে মনে রাখে।খদৈবের বশে' বলতে দুর্ভাগ্যক্রমে প্রবাসে কবির জীবনাবসানের আশঙ্কাকে বোঝানো হয়েছে। মানুষ মরণশীল, এটাই চিরন্তন সত্য। কবি স্বদেশকে ভালোবেসেছেন মনেপ্রাণে। প্রবাসজীবনে এই ভালোবাসা আরও সুদৃঢ় হয়েছে। এক্ষেত্রে প্রবাসে যদি হঠাৎ করে কবির জীবনাবসান ঘটে, স্বদেশ যেন কবিকে ভুলে না যায়। কেননা, মৃত্যু একটি অনিশ্চিত ব্যাপার। দৈবের বশে' কথাটির মধ্য দিয়ে এ বিষয়টির প্রতিই ইঙ্গিত করা হয়েছে।গউদ্দীপকের সাথে 'বঙ্গভূমির প্রতি' কবিতার মিল— দেশপ্রেমের প্রকাশে। কবি স্বদেশকে ভালোবেসেছেন মায়ের মতো করে। তিনি জীবনের প্রয়োজনে প্রবাসে অবস্থান করেছেন। কিন্তু প্রবাসে অবস্থান করেও মাতৃভূমি বাংলাকে তিনি কখনো ভুলতে পারেননি। দেশের কথা ভেবে সর্বদা কাতর হয়েছেন। উদ্দীপকের কবিতাংশে কবি দেশের প্রতি তাঁর গভীর মমত্ববোধের প্রকাশ ঘটিয়েছেন। স্বদেশের সংস্পর্শেই কবির স্নেহের তৃষ্ণা মেটে। তাই প্রবাসে বসেও কবি দেশের জন্য এতটা কাতর। একইভাবে, ‘বঙ্গভূমির প্রতি' কবিতায়ও কবির প্রগাঢ় দেশপ্রেম ও শ্রদ্ধাবোধ প্রকাশ পেয়েছে। প্রবাসে অবস্থানরত কবি সর্বদাই দেশকে স্মরণ করেছেন। অর্থাৎ আলোচ্য কবিতা এবং উদ্দীপক উভয়ক্ষেত্রেই দেশমাতৃকার প্রতি কবিদ্বয়ের হৃদয়ানুভূতির বহিঃপ্রকাশ ঘটেছে। এ দিকটিই উদ্দীপক ও আলোচ্য কবিতার মাঝে সাদৃশ্য তৈরি করে।ঘ“উদ্দীপক এবং 'বঙ্গভূমির প্রতি' কবিতার মূলসুর একই”— মন্তব্যটি যথার্থ। জন্মভূমি মায়ের মতো। জন্মভূমির প্রতি গভীর ভালোবাসাই মানুষকে কখনো কখনো নিজের জীবনকে তুচ্ছ করতে শেখায়। স্বদেশের বুকে মাথা রেখে মানুষ ভুলে যায় সব দুঃখ-বেদনা। 'বঙ্গভূমির প্রতি' কবিতায় দেশাত্মবোধের এ দিকটিই ফুটে উঠেছে। উদ্দীপকের কবি নিজ দেশের সৌন্দর্যে মুগ্ধ। দীর্ঘদিন প্রবাসজীবনে থেকেও তিনি জন্মস্থানকে ভুলতে পারেননি। জন্মভূমির প্রতি ভালোবাসায় কবির চিত্ত আকুল। উদ্দীপকের কবিতাংশটিতে কবির সে অনুভূতিই রূপায়িত হয়েছে। দেশপ্রেম মানুষের একটি সহজাত গুণ। মানুষ তার মনের ভেতর দেশের প্রতি গভীর ভালোবাসা লালন করে। উদ্দীপক ও আলোচ্য কবিতার প্রকাশভঙ্গি ভিন্ন হলেও দেশপ্রেমের চেতনা একই সুরে মিলেমিশে একাকার হয়ে আছে। উভয়ক্ষেত্রেই প্রকাশিত হয়েছে স্বদেশের প্রতি অনুরাগ। অর্থাৎ কবিতা দুটি রচনার পেছনে একই চেতনা কাজ করেছে। তা হলো দেশপ্রেম। সে বিবেচনায় প্রশ্নোত্ত মন্তব্যটি যথাযথ।

Explanation:


Sub-Questions:

================================================================================
Question #8 (ID: 678331)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
১. আবার আসিব ফিরে ধানসিঁড়িটির তীরে- এই বাংলায়

হয়তো মানুষ নয়— হয়তো বা শঙ্খচিল শালিকের বেশে;

হয়তো ভোরের কাক হয়ে এই কার্তিকের নবান্নের দেশে

কুয়াশার বুকে ভেসে একদিন আসিব এ কাঁঠাল-ছায়ায়;

২. মরিতে চাহি না আমি সুন্দর ভুবনে,

মানবের মাঝে আমি বাঁচিবারে চাই।

এই সূর্যকরে এই পুষ্পিত কাননে

জীবন্ত হৃদয়-মাঝে যদি স্থান পাই।

Options:
ক. বাংলা ভাষায় রচিত প্রথম মহাকাব্যের নাম কী?
খ. কবি বর প্রার্থনা করেন কেন? ব্যাখ্যা করো ।
গ. উদ্দীপকের প্রথম কবিতাংশের আলোকে 'ফুটি যেন স্মৃতি-জলে' চরণটির ব্যাখ্যা করো।
ঘ. দ্বিতীয় কবিতাংশ ও 'বঙ্গভূমির প্রতি' কবিতার মূলসুর একই— তুমি কি একমত? যুক্তিসহ উত্তর দাও।


Correct Answer: 

Solution:
কবাংলা ভাষায় রচিত প্রথম মহাকাব্যের নাম 'মেঘনাদবধ কাব্য'।খদেশমাতৃকার স্মৃতিতে জেগে থাকার জন্য কবি বর প্রার্থনা করেন।স্বদেশের প্রতি ভালোবাসা একটি স্বাভাবিক ও চিরন্তন বিষয়। একই ভাবনা থেকে কবি দেশমাতৃকার বন্দনা করেছেন। কবির একান্ত ইচ্ছা, স্বদেশমাতা যেন কবিকে তাঁর হৃদয়ে স্থান দেন। পদ্মফুল যেমন সরোবরে ফুটে থাকে; কবিও তেমনি, দেশমাতার স্মৃতিতে ফুটে থাকতে চান। এ কারণেই তিনি বর প্রার্থনা করেন।গউদ্দীপকের প্রথম কবিতাংশে এবং 'ফুটি যেন স্মৃতি-জলে' চরণের উভয়ক্ষেত্রে স্মৃতির পাতায় টিকে থাকার আবেদন প্রকাশ পেয়েছে।প্রদত্ত কবিতাতে কবি মাইকেল মধুসূদন দত্ত মাতৃভূমিকে অনুরোধ জানিয়েছেন তাঁকে স্মরণ রাখতে। তিনি স্মৃতি হয়ে বারবার মাতৃভূমির হৃদয়ে থাকতে চান। তিনি জন্মভূমির প্রতি তাই অনুরোধ করেছেন পার্থিবভাবে নয়, স্মৃতিতে যেন তাঁকে টিকিয়ে রাখা হয়।উদ্দীপকের চরণগুলোতে কবি মৃত্যুর পরও মানবমনে বেঁচে থাকার আশা ব্যক্ত করেছেন। নশ্বর পৃথিবীতে কবি নিজেকে নশ্বর জেনেও অবিনশ্বর হয়ে থাকতে চান পৃথিবীর মাঝে। তিনি মানবমনের স্মৃতির মাঝে ঠাঁই চান তাঁর কাজের বা ভাবের মধ্য দিয়ে। ঠিক মাইকেল মধুসূদন দত্ত যেন উক্ত চরণটির মাধ্যমে একই বার্তা ছড়িয়ে দিতে চেয়েছেন।ঘউদ্দীপকের দ্বিতীয় কবিতাংশ ও 'বঙ্গভূমির প্রতি' কবিতা উভয়ক্ষেত্রেই মাতৃভূমি বাংলার প্রতি ভালোবাসা প্রকাশিত হয়েছে।'বঙ্গভূমির প্রতি' কবিতায় কবি দেশের প্রতি শ্রদ্ধা জানিয়ে দেশকে মা রূপে কল্পনা করেছেন। কবির সকল দোষ যেন দেশমাতৃকা ক্ষমা করে দিয়ে তাঁকে মনে রাখেন, এই প্রার্থনা দেশের প্রতি ব্যক্ত করেছেন।উদ্দীপকে উল্লিখিত দ্বিতীয় কবিতাংশের কবি দেশকে ভালোবেসে মৃত্যুর পরও দেশের মানুষের হৃদয়ে বেঁচে থাকতে চান। মাতৃভূমির ভালোবাসায় ধন্য হয়ে কবি তাঁর স্মৃতিতে চিরজাগরূক থাকতে আগ্রহী ও ব্যাকুল।'বঙ্গভূমির প্রতি' কবিতায় কবি মৃত্যুর পরও মাতৃভূমির স্মৃতিতে বেঁচে থাকতে চান। নিজ দেশের প্রতি আবেগ ও অনুভূতির প্রকাশই উদ্দীপকের দ্বিতীয় কবিতাংশ ও 'বঙ্গভূমির প্রতি' কবিতার মূলকথা। উভয় কবিতাতেই জন্মভূমিকে ভালোবেসে তার স্মৃতিতে অম্লান থাকতে চান কবি। তাইতো দেশমাতাকেই বিনয়ের সঙ্গে অনুরোধ করা হয়েছে তার স্মৃতিতে একটুখানি ঠাঁই দেওয়ার জন্যে।

Explanation:


Sub-Questions:

================================================================================
Question #9 (ID: 678333)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“কবিগুরু বলেছেন, 'দেশকে ভালো না বাসলে তাকে ভালো করে জানার ধৈর্য থাকে না; তাকে না জানলে তার ভালো করতে চাইলেও ভালো করা যায় না।' প্রাচীন রোমান কবি ভার্জিল (খ্রিষ্টপূর্ব ৭০ – ১৯) বলে গেছেন, 'সে-ই সবচেয়ে সুখী, যে নিজের দেশকে স্বর্গের মতো ভালোবাসে।' কথাটার প্রতিধ্বনি পাওয়া যায় একটি সংস্কৃত প্রবচনেও, যেটাতে বলা হয়েছে, 'জননী জন্মভূমি স্বর্গাদপি গরীয়সী', অর্থাৎ 'জননী জন্মভূমি স্বর্গের চাইতেও গরীয়ান'।”

Options:
ক. কবি বঙ্গভূমিকে কী বলে সম্বোধন করেছেন?
খ. কবি জন্মভূমির প্রতি মিনতি করেছেন কেন? ব্যাখ্যা করো।
গ. উদ্দীপকের সঙ্গে 'বঙ্গভূমির প্রতি' কবিতার ভাবনাগত পার্থক্য তুলে ধরো? আলোচনা করো।
ঘ. উদ্দীপকটি 'বঙ্গভূমির প্রতি' কবিতার কবির ভাবাবেগকে কীভাবে ধারণ করেছে? বিশ্লেষণ করো।


Correct Answer: 

Solution:
ককবি বঙ্গভূমিকে মা বলে সম্বোধন করেছেন।খমা জন্মভূমির প্রতি গভীর ভালোবাসার কারণে তাঁকে মনে রাখার উদ্দেশ্যেই কবি জন্মভূমির প্রতি মিনতি করেছেন। কবি তাঁর জন্মভূমিকে হৃদয় দিয়ে ভালোবাসেন। প্রবাসে থেকেও তিনি জন্মভূমির স্মৃতিকে হৃদয়ে লালন করেছেন। সে ভালোবাসা আর মমত্ববোধ থেকে তিনি স্বদেশের স্মৃতিতে অমলিন হয়ে থাকতে চান। আর তাই প্রিয় মাতৃভূমি যেন তাঁকে ভুলে না যায়, সেজন্য কবি জন্মভূমির কাছে মিনতি জানিয়েছেন।গস্বদেশপ্রেম প্রকাশের দৃষ্টিভঙ্গিগত দিক থেকে উদ্দীপকের সঙ্গে 'বঙ্গভূমির প্রতি' কবিতার পার্থক্য রয়েছে।'বঙ্গভূমির প্রতি' কবিতায় দেশমাতৃকার প্রতি কবি হৃদয়ের গভীর ভালোবাসা প্রকাশিত হয়েছে। আলোচ্য কবিতাটিতে দেশমাতৃকার প্রতি কবির মিনতির মধ্য দিয়ে স্বদেশের প্রতি তাঁর কাতরতা প্রকাশিত হয়েছে। স্বদেশের প্রতি অকৃত্রিম ভালোবাসাই কবিকে মাতৃভূমির জন্য স্নেহকাতর করে তুলেছে।উদ্দীপকে দেশপ্রেম নিয়ে কয়েকজন মনীষীর বক্তব্য উপস্থাপন করা হয়েছে। এখানে প্রথমেই কবিগুরু রবীন্দ্রনাথ ঠাকুরের ভাবনাকে উপস্থাপন করা হয়েছে। তিনি মনে করেন, দেশকে ভালোভাবে জানতে বা দেশের কল্যাণে কাজ করার জন্য সর্বাগ্রে দেশকে ভালোবাসতে হবে। অন্যদিকে, রোমান কবি ভার্জিল দেশপ্রেমকে সুখের আকর মনে করেন। সেখানে উল্লিখিত সংস্কৃত প্রবচনটির মর্মার্থও প্রায় একই। পক্ষান্তরে, 'বঙ্গভূমির প্রতি' কবিতায় জন্মভূমি বাংলার প্রতি কবির গভীর বোধ ও ভালোবাসা প্রকাশ পেয়েছে। সে ভালোবাসা থেকেই তাঁকে ভুলে না যাওয়ার জন্য, জন্মভূমির কাছে মিনতি জানিয়েছেন। আলোচ্য কবিতাটিতে প্রকাশিত কবির এ মনোভাব উদ্দীপকের মনীষীদের বক্তব্যের থেকে ভিন্ন। এদিক থেকে উদ্দীপকের সঙ্গে 'বঙ্গভূমির প্রতি' কবিতার পার্থক্য লক্ষ করা যায়।ঘবিষয় ভাবনার মধ্য দিয়ে উদ্দীপকটি 'বঙ্গভূমির প্রতি' কবিতার কবির ভাবাবেগকে ধারণ করেছে।'বঙ্গভূমির প্রতি' কবিতায় জন্মভূমি বাংলার প্রতি কবি তাঁর হৃদয়ানুভূতি ব্যক্ত করেছেন। এ কবিতায় দেশমাতৃকার কাছে কবির একটাই মিনতি, তিনি যেন দেশমায়ের স্মৃতিতে অম্লান হয়ে থাকেন। কবির এমন মনোভাবের মধ্য দিয়ে তাঁর দেশাত্মবোধের পরিচয় মেলে।উদ্দীপকে কবিগুরু রবীন্দ্রনাথ ঠাকুরসহ কয়েকজন মনীষীর দেশপ্রেম সম্পর্কিত ভাবনার কথা প্রকাশিত হয়েছে। দেশপ্রেমকে তারা অত্যন্ত মাহাত্ম্যপূর্ণ বলে মনে করেন। এক্ষেত্রে রবীন্দ্রনাথ ঠাকুর মনে করেন, দেশের কল্যাণ করতে হলে প্রথমে দেশকে ভালোবাসতে হবে। অন্যদিকে, রোমান কবি ভার্জিল মনে করেন, দেশকে ভালোবাসার মধ্য দিয়েই সুখ লাভ করা যায়। এছাড়া উল্লিখিত সংস্কৃত প্রবচনটিতেও দেশকে স্বর্গের চেয়ে শ্রেষ্ঠ জ্ঞান করা হয়েছে।'বঙ্গভূমির প্রতি' কবিতায় বঙ্গভূমির প্রতি কবি হৃদয়ের কাতরতা প্রকাশিত হয়েছে। এ কবিতায় দেশকে কবি মা হিসেবে কল্পনা করে নিজেকে ভেবেছেন তার সন্তান। কবির প্রত্যাশা— মা যেমন সন্তানের দোষ মনে রাখেন না, তেমনি দেশমাতৃকাও তাঁর সকল দোষ ক্ষমা করে দেবেন। এমন ভাবাবেগের মধ্য দিয়ে কবির গভীর দেশাত্মবোধের পরিচয় মেলে। একইভাবে, আলোচ্য উদ্দীপকে কিছুটা ভিন্ন প্রেক্ষাপটে মূলত দেশপ্রেমই প্রাধান্য পেয়েছে। অর্থাৎ উদ্দীপক এবং আলোচ্য কবিতা উভয়ক্ষেত্রেই দেশপ্রেম মূল বিষয়। এদিক থেকে উদ্দীপকটি আলোচ্য কবিতার কবির ভাবাবেগকে ধারণ করেছে।

Explanation:


Sub-Questions:

================================================================================
Question #10 (ID: 678335)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“এমন দেশটি কোথাও খুঁজে পাবে নাকো তুমি

সকল দেশের রানি সে যে আমার জন্মভূমি।”

Options:
ক. বাংলা ভাষায় রচিত প্রথম মহাকাব্যের নাম কী?
খ. 'সেই ধন্য নরকুলে'— বলতে কবি কী বোঝাতে চেয়েছেন?
গ. উদ্দীপকে 'বঙ্গভূমির প্রতি' কবিতার কোন দিকটি ফুটে উঠেছে? ব্যাখ্যা করো।
ঘ. “উদ্দীপকে ফুটে ওঠা দিকটি ছাড়াও 'বঙ্গভূমির প্রতি' কবিতায় আরও নানা দিকের সমাবেশ ঘটেছে”— মন্তব্যটির যৌক্তিকতা বিশ্লেষণ করো।


Correct Answer: 

Solution:
কবাংলা ভাষার প্রথম মহাকাব্যের নাম 'মেঘনাদবধ কাব্য'।খপ্রশ্নোক্ত উক্তি দ্বারা কবি বোঝাতে চেয়েছেন- মানুষের শ্রেষ্ঠত্ব তখনই স্মরণীয় হয়ে থাকে, যখন মৃত্যুর পর সে সবার মণিকোঠায় অবস্থান করে। কবি বিশ্বাস করেন, পৃথিবীতে জন্মগ্রহণ যখন করেছেন তখন তাঁর মৃত্যুও অবধারিত। কিন্তু সব মৃত্যু একরকম নয়। কিছু মৃত্যু আছে যা জীবনকে আরও বেশি স্মরণীয় করে রাখে। মহৎ কর্মের মাধ্যমে মৃত্যুর পরও সাধারণ মানুষের হৃদয়ে বেঁচে থাকার মধ্যেই শ্রেষ্ঠত্ব লাভ করা যায়।গউদ্দীপকে 'বঙ্গভূমির প্রতি' কবিতায় বর্ণিত স্বদেশপ্রেমের দিকটি ফুটে উঠেছে।'বঙ্গভূমির প্রতি' কবিতাটি মাইকেল মধুসূদন দত্তের একটি দেশাত্মবোধক কবিতা। এ কবিতায় স্বদেশের প্রতি কবির তীব্র অনুভূতি প্রকাশ পেয়েছে। ফুটে উঠেছে দেশের প্রতি তাঁর অকৃতিম শ্রদ্ধা ও মমত্ববোধ।উদ্দীপকের কবি তাঁর দেশের সবকিছুতেই মুগ্ধ। তাঁর মনে হয়, পৃথিবীর আর কোথাও এমন সুন্দর দেশ খুঁজে পাওয়া যাবে না। এই দেশ যেন সকল দেশের রানি। কবির এ ভাবনা বা অনুভূতির মধ্য দিয়ে মূলত তাঁর প্রগাঢ় দেশপ্রেমই ব্যক্ত হয়েছে। 'বঙ্গভূমির প্রতি' কবিতায় রয়েছে দেশের প্রতি কবির গভীর ভালোবাসার কথা। এ ভালোবাসা থেকেই কবি নিজ দেশকে 'মা' বলে সম্বোধন করেছেন। মাতৃভূমি যেন প্রবাসে অবস্থান করা কবিকে ভুলে না যায়। মাতৃভূমির হৃদয়ে স্থান পেলে মরণেও যেন তাঁর ভয় হবে না। কবির এই যে দেশপ্রেম, এ দিকটিই উদ্দীপকে ফুটে উঠেছে।ঘবঙ্গভূমির প্রতি' কবিতায় কবির স্বদেশের প্রতি গভীর মমত্ববোধের পাশাপাশি মানবহৃদয়ে অমর হওয়ার আকুতি প্রকাশ পেয়েছে।'বঙ্গভূমির প্রতি' কবিতায় কবি জীবনের প্রয়োজনে প্রবাসে অবস্থান করেছেন। কিন্তু প্রবাসে অবস্থান করলেও তিনি দেশের কথা কখনো ভুলতে পারেননি। দেশের জন্য তিনি সর্বদাই কাতর হয়েছেন।উদ্দীপকের কবি নিজ দেশের সৌন্দর্যে অত্যন্ত মুগ্ধ। এমন দেশ পৃথিবীর আর কোথাও পাওয়া যাবে না বলেই তাঁর বিশ্বাস। নিজ দেশকে তাঁর সকল দেশের রানি বলে মনে হয়েছে। কবির এই অনুভূতির পেছনে কাজ করেছে প্রগাঢ় দেশপ্রেম। এরকম দেশপ্রেম আলোচ্য কবিতায়ও ফুটে উঠেছে। তবে তার সাথে যোগ হয়েছে আরও কিছু বিষয়।'বঙ্গভূমির প্রতি' কবিতায় কবির প্রগাঢ় দেশপ্রেম ও শ্রদ্ধাবোধ প্রকাশ পেয়েছে। প্রবাসে অবস্থানরত কবি সর্বদাই নিজ দেশকে স্মরণ করেছেন। তিনি দেশকে 'মা' বলে সম্বোধন করে বলেছেন, দেশ যেন তাঁর সকল ভুলত্রুটি ক্ষমা করে দিয়ে তাঁকে হৃদয়ে স্থান দেয়। তিনি জানেন প্রতিটি মানুষকেই মৃত্যুর মুখোমুখি হতে হবে একদিন। কিন্তু কবি যদি দেশ ও দেশের মানুষের কাছে স্মরণীয় হতে পারেন তবে মৃত্যুকেও তিনি ভয় পাবেন না। মানবহৃদয়ে স্থান করে নেওয়ার কবির যে বাসনা তা উদ্দীপকে অনুপস্থিত। তাই প্রশ্নোক্ত মন্তব্যটি যথার্থ।

Explanation:


Sub-Questions:

