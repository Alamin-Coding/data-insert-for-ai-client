================================================================================
Question #1 (ID: 678206)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
'জগৎ জুড়িয়া এক জাতি আছে

সে জাতির নাম মানুষ জাতি;

একই পৃথিবীর স্তন্যে লালিত

একই রবি শশী মোদের সাথি।

বাহিরের ছোপ আঁচড়ে সে লোপ

ভিতরের রং পলকে ফোটে

ৰামুন, শূদ্র, বৃহৎ, ক্ষুদ্র

কৃত্রিম ভেদ ধুলায় লোটে।'

Options:
ক. 'কৃপজল' অর্থ কী?
খ. জাতপাত নিয়ে বাড়াবাড়ি করা উচিত নয় কেন?— ব্যাখ্যা করো।
গ. উদ্দীপক ও 'মানবধর্ম' কবিতায় মানুষের যে মিল পাওয়া যায় তা আলোচনা করো।
ঘ. উদ্দীপক ও 'মানবধর্ম' কবিতায় যে-ধর্ম চর্চার প্রতি বিশেষ গুরুত্ব আরোপ করা হয়েছে তা মূল্যায়ন করো।


Correct Answer: 

Solution:
ককৃপজল' শব্দের অর্থ— কুয়োর পানি।খমানুষের পরিচয় জাতপাতের ওপর নির্ভর করে না বলে তা নিয়ে বাড়াবাড়ি করা উচিত নয়। লালন তাঁর জাত সম্পর্কে অজ্ঞ; নিজের জাত কী তা তিনি জানেন না। তবে জাত যে মানুষের মধ্যে কৃত্রিম বিভেদ সৃষ্টি করে তা তিনি ভালো করেই জানেন। তিনি মনে করেন, মনুষ্যত্বই মানুষের সবচেয়ে বড় পরিচয়। তাই তাঁর মতে, জাতপাত নিয়ে বাড়াবাড়ি করা উচিত নয়।গউদ্দীপকের সঙ্গে 'মানবধর্ম' কবিতার সাদৃশ্য এ স্থানে যে, উভয়ক্ষেত্রে মনুষ্যত্বের পরিচয় প্রদান করা হয়েছে। মানবধর্ম কবিতায় বলা হয়েছে জাত শুধু মানুষের বাইরের পরিচিতিকে তুলে ধরে। কারণ মানুষের বেশভূষার সঙ্গে তার জাতের খানিকটা পরিচিতি গড়ে ওঠে। বাহ্যিক ভূষণের এ পরিচিতিকে কৃত্রিম মনে করেন লালন শাহ্। কারণ তিনি জানেন মনুষ্যত্বই মানুষের আসল পরিচয়কে বহন করে। উদ্দীপকে বলা হয়েছে জগতে একটিই জাতি রয়েছে যা মানুষ জাতি নামে পরিচিত। একই প্রাকৃতিক পরিবেশ ও আবহাওয়ায় পৃথিবীর সকল মানুষ বেড়ে ওঠে। বাইরে তাদের পরিচয় বা রং হয়তো ভিন্ন, কিন্তু ভেতরে সবারই রক্তের রং লাল। এ বিষয়গুলোর প্রেক্ষিতে বলা যায়, মনুষ্যত্বের পরিচয় প্রদানে উদ্দীপকটি 'মানবধর্ম' কবিতার সঙ্গে সাদৃশ্যপূর্ণ।ঘপ্রদত্ত উদ্দীপক এবং 'মানবধর্ম' কবিতায় মানবধর্ম চর্চার প্রতি বিশেষ গুরুত্বারোপ করা হয়েছে। 'মানবধর্ম' কবিতায় অসাম্প্রদায়িক চেতনা থেকে ধর্ম নিয়ে বাড়াবাড়ি বা মিথ্যে গর্ব করাকে নিরুৎসাহিত করা হয়েছে। লালন শাহ্ মানুষের জাত-পরিচয় নিয়ে প্রশ্ন উত্থাপন করেছেন। কারণ জন্ম কিংবা মৃত্যু কোনো সময়ই মানুষ তসবি কিংবা জপমালা ধারণ করে ধর্মীয় পরিচয়কে বড় করে তোলে না। উদ্দীপকের কবিতাংশে মানুষকে মূলত মানুষ হিসেবে বিবেচনা করা হয়েছে সমস্ত জাত-পাতের উর্ধ্বে উঠে। এখানে জাত-পাত ও ধনী-দরিদ্রের ব্যবধানকে কৃত্রিম বলা হয়েছে। কেননা এগুলো সব বিভেদ। লালন শাহ্ রচিত 'মানবধর্ম' কবিতায় ধর্ম-বর্ণগত পরিচয়ের বাইরে এক মানবধর্মের অনুসারী হওয়ার প্রত্যয় ব্যক্ত করা হয়েছে। উদ্দীপক ও 'মানবধর্ম' কবিতায় ধর্ম হিসেবে একমাত্র মানবধর্মকেই প্রাধান্য দেওয়া হয়েছে। মনুষ্যত্বের পরিচয় দেওয়াতেই মানব জন্মের সার্থকতা নিহিত। সবার উপরে মানুষ সত্য এই বিশ্বাসকে লালন করেই আমাদের সামনে এগিয়ে যাওয়া উচিত। এ বিষয়টিকে সামনে রেখেই উদ্দীপক ও 'মানবধর্ম' কবিতায় মানবধর্ম চর্চার ওপর বিশেষ গুরুত্বারোপ করা হয়েছে।

Explanation:


Sub-Questions:

================================================================================
Question #2 (ID: 678214)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রাম কিংবা রহিম আমাদের এখানে দুটি নাম শুধু। খাদিজার দুঃখে যেমন ইন্দুবালা কাঁদে, তেমনি রামের বিপদে পাশে দাঁড়ায় রহিম। এই আমাদের বাংলাদেশ। সবাই মিলে ভালো থাকাটাই আমাদের শিক্ষা। আমাদের ভ্রাতৃত্ববোধ আমাদেরকে পৌঁছে দিচ্ছে অনন্য এক উচ্চতায়। যেখান থেকে তাকালে সবাইকে সমান মনে হয়। সব মানুষকে আপন মনে হয়। আমরা শুধু একটি দীক্ষায়ই দীক্ষিত হই, ভালোবাসা সবার জন্য।

Options:
ক. লালন শাহ্ কীসের রূপ দেখেননি?
খ. লোকে কী নিয়ে গৌরব করে? কেন?
গ. উদ্দীপক এবং 'মানবধর্ম' কবিতার মধ্যকার সাদৃশ্য তুলে ধরো।
ঘ. বিভেদহীন সমাজ গঠনে ভ্রাতৃত্ববোধের গুরুত্ব 'মানবধর্ম' কবিতা এবং উদ্দীপকের আলোকে বিশ্লেষণ করো।


Correct Answer: 

Solution:
কলালন শাহ্ জাতের রূপ দেখেননি।খলোকে জাত-পাত নিয়ে গৌরব করে।আমাদের বর্তমান সমাজে জাত-পাত নিয়ে মানুষের মধ্যে বিভেদ বিদ্যমান। সেই পুরাকাল থেকে সমাজের উচ্চবিত্তরা তথাকথিত জাত নিয়ে গর্ব করে আস্ফালন করে। সমাজের প্রান্তে যাদের বসবাস তারা এদের দ্বারা নিগৃহীত। সমাজের উচ্চবিত্তরা নিজেদের অবস্থান সুদৃঢ় করার কারণে নিজেদের শ্রেষ্ঠ মনে করে এবং এজন্য তারা জাত-পাত নিয়ে গৌরব করে। অর্থাৎ শ্রেষ্ঠত্ব প্রমাণের জন্য সমাজের একদল মানুষ জাত-পাত নিয়ে গর্ব করে।গমানবধর্ম' কবিতায় মানবসত্তার যে গুরুত্ব উপস্থাপিত হয়েছে সেদিক থেকে উদ্দীপক এবং 'মানবধর্ম' কবিতার মধ্যে সাদৃশ্য বিদ্যমান।মানবধর্ম কবিতায় লালন শাহ্ পৃথিবীতে বিদ্যমান জাত-পাত এবং ধর্মের প্রতি অনাস্থা স্থাপন করেছেন। তাঁর মতে, এগুলো মানুষে মানুষে ভেদাভেদ সৃষ্টি করছে, মানুষের মধ্যে জাত-ধর্ম নিয়ে অহংবোধ তৈরি করছে। ফলে মানুষ ভুলেছে তার প্রকৃত মর্যাদা। আর তাই লালন সমাজের মানুষের মধ্যকার চলমান পরিস্থিতি দেখে পৃথিবীতে একটি ধর্ম স্থাপন করতে চান আর তা হলো 'মানবধর্ম'।উদ্দীপকে আমরা কবির প্রত্যাশিত সেই সমাজের চিত্র দেখতে পাই। এ সমাজে কোনো ধর্মীয় বিভেদ নেই। সবাই মিলে ভালো থাকাই এ সমাজের মূলকথা। এই বিভেদহীন সমাজ মানুষের প্রকৃত মর্যাদাকে প্রতিষ্ঠিত করবে, যার ভিত্তি হবে 'মানবধর্ম'। সুতরাং, মানবধর্মের পরিচয় তুলে ধরা এবং বিভেদহীন সমাজ প্রতিষ্ঠায় উদ্দীপকটি 'মানবধর্ম' কবিতার সাথে সাদৃশ্যপূর্ণ।ঘউদ্দীপক ও 'মানবধর্ম' কবিতায় বিভেদহীন সমাজ গঠনে ভ্রাতৃত্ববোধের গুরুত্ব তুলে ধরা হয়েছে।'মানবধর্ম' কবিতায় লালন ফকির নিজেকে বিশেষ কোনো ধর্ম বা বিশেষ কোনো জাতের মানুষ হিসেবে পরিচয় দেননি। তাঁর মতে, মনুষ্যধর্মই মূলকথা। মনুষ্যধর্ম মানুষকে জাত-পাতের বিভেদ থেকে মুক্ত করে, সমাজে প্রতিষ্ঠা করে সমতা, ভ্রাতৃত্ববোধ। তাঁর মতে, জন্ম এবং মৃত্যুর সময় মানুষের কোনো ধর্মীয় বা জাতিগত পরিচয় থাকে না। তখন সে কেবলই একজন মানুষ। তাই তিনি জাতি-ধর্ম সবকিছুর ঊর্ধ্বে মনুষ্যধর্মকে স্থাপন করেছেন।উদ্দীপকে মনুষ্যধর্ম এবং ভ্রাতৃত্ববোধের কথা বলা হয়েছে। ভ্রাতৃত্ববোধে পূর্ণ আমাদের দেশে মানুষ সুখে-দুঃখে, বিপদে-আপদে একে অপরের পাশে দাঁড়ায়। এখানে সবাই সমান, সবাই মিলে ভালো থাকাটাই মূলকথা। জাতি, ধর্ম এখানে প্রধান নয়। 'মানবধর্ম' কবিতায় মানুষের এ মর্যাদাই লালন শাহ্ প্রত্যাশা করেন।ওপরের আলোচনা থেকে বিষয়টি স্পষ্ট যে, ভ্রাতৃত্ববোধ সমাজ থেকে সকল বিভেদ দূর করে। অন্যদিকে ভ্রাতৃত্ববোধ সমাজের সকল মানুষকে একত্র করে একই ছায়াতলে। সমাজ থেকে সব বিভেদ দূর করতে হলে, ভ্রাতৃত্ববোধের কোনো বিকল্প নেই। মানবধর্ম ভ্রাতৃত্ববোধ যদি সমাজের ভিত্তি হয়, তাহলে সমাজে কোনো বিভেদ থাকবে না।

Explanation:


Sub-Questions:

================================================================================
Question #3 (ID: 678213)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মোরা এক বৃন্তে দুটি কুসুম হিন্দু-মুসলমান।

মুসলিম তার নয়ন মণি, হিন্দু তার প্রাণ!

এক সে আকাশ মায়ের কোলে যেন রবি শশী দোলে,

এক রক্ত বুকের তলে, এক সে নাড়ির টান।

Options:
ক. লালন জেতের ফাতা কোথায় বিকিয়েছেন?
খ. মূলে একজল বলতে কী বোঝানো হয়েছে?
গ. উদ্দীপকের সাথে 'মানবধর্ম' কবিতার চেতনাগত সাদৃশ্য নিরূপণ করো।
ঘ. 'মানবধর্ম' কবিতার আলোকে উদ্দীপকে প্রকাশিত মনুষ্যধর্মের স্বরূপ নির্ণয় করো।


Correct Answer: 

Solution:
কলালন 'জেতের ফাতা' সাত বাজারে বিকিয়েছেন।খএখানে পানির অভিন্ন উপাদানের মধ্য দিয়ে অভিন্ন মানবসত্তাকে বোঝানো হয়েছে।স্থানবিশেষে, অবস্থানের কারণে পানির নাম হয় কখনো কূপজল আবার কখনো গঙ্গাজল। মূলে সব পানি একই উৎস ও উপাদান থেকে এসেছে। কূপের পানিকে প্রাত্যহিক প্রয়োজনে ব্যবহার করা হয়। আর গঙ্গার পানিকে পবিত্র মনে করা হয়। কিন্তু ভাববার বিষয় হলো, দুই স্থানের হলেও যেমন মূলে একই উপাদান, তেমনি জাতি-ধর্মের অন্তরালে পৃথিবীর সব মানুষ একই স্রষ্টার একই উপাদানে সৃষ্টি। তাই অভিন্ন মানবসত্তা বোঝাতে কবি আলোচ্য উক্তিটির অবতারণা করেছেন।গঅসাম্প্রদায়িক চেতনা প্রকাশের দিক থেকে উদ্দীপকের চেতনার সঙ্গে 'মানবধর্ম' কবিতার সম্পর্ক রয়েছে।একই স্রষ্টার সৃষ্টি পৃথিবীতে সব মানুষ সমভাবে প্রকৃতির কোলে বেঁচে থাকে। প্রকৃতির দানে জাত-ধর্মের কোনো ভেদাভেদ থাকে না। উদার প্রকৃতির মতো মানুষ অভিন্ন সত্তায় সম্প্রীতি বজায় রাখুক, এমন আশাবাদ ব্যক্ত হয়েছে 'মানবধর্ম' কবিতায়।উদ্দীপকের কবিতাংশে হিন্দু-মুসলমানকে একই বৃন্তের দুটি ফুল বলা হয়েছে। যারা একই মায়ের কোলের মতো আকাশের রবি-শশীর কল্যাণ গ্রহণ করে। তাদের নাড়ির শিরা-উপশিরায় একই রক্ত প্রবাহিত হয়। সম্প্রদায়হীন একই মানবসত্তার পরিচয়টি উদ্ঘাটিত হয়েছে 'মানবধর্ম' কবিতায়ও। কবি এখানে জাত-ধর্মের ঊর্ধ্বে উঠে মানবধর্মের জয়গান গেয়েছেন। এভাবে উদ্দীপক ও কবিতায় অভিন্ন মানবসত্তা ও সাম্প্রদায়িক সম্প্রীতির দিকটি সমভাবে ফুটে উঠেছে।ঘধর্ম ও সম্প্রদায়গত পরিচিতির চেয়ে মনুষ্যধর্মই বড়, এ সত্যটি উদ্দীপক ও 'মানবধর্ম' কবিতায় সমভাবে প্রকাশিত হয়েছে।পৃথিবীতে জাত-ধর্মের ভেদাভেদ করা একটি সংকীর্ণ মানসিকতার পরিচয়। এমন সংকীর্ণতার ঊর্ধ্বে উঠে মানুষ ও মানবতার জয়গান উচ্চারিত হয়েছে 'মানবধর্ম' কবিতায়।উদ্দীপকের কবিতাংশে মানবসত্তার বিকাশে একই উপাদানের কথা বলা হয়েছে। এখানে হিন্দু-মুসলমানের ধর্মভিত্তিক কোনো ভেদাভেদের কথা না বলে একই প্রকৃতিতে একই মানবসত্তার পরিচয় বিধৃত হয়েছে, যা মনুষ্যধর্মের স্বরূপকে উদ্ঘাটন করে। 'মানবধর্ম' কবিতায়ও কবি ধর্ম ও সম্প্রদায়গত পরিচিতির চেয়ে মানুষ হিসেবে পরিচিতিটাকেই বড় বলে বিশ্বাস করেন। তিনি জাত-পাত বা ধর্ম নিয়ে বাড়াবাড়ি এবং মিথ্যা গর্ব করা থেকে বিরত থেকে মনুষ্যধর্মের প্রতি গুরুত্ব আরোপ করেছেন।'মানবধর্ম' কবিতায় বর্ণিত জন্ম-মৃত্যুকালে যেমন মানুষের কোনো পার্থক্য থাকে না, তেমনি উদ্দীপকেও একই আকাশের কোলে একই রবি-শশীর স্বাদ গ্রহণকালে মানুষে মানুষে কোনো পার্থক্য দেখা যায় না, সবাই মানুষ পরিচয়ই ধারণ করে। এখানে মনুষ্যধর্ম বা মানবতাই প্রাধান্য পায়। এভাবেই 'মানবধর্ম' কবিতা ও উদ্দীপকে মনুষ্যধর্মের স্বরূপ সার্থকভাবে নির্ণীত হয়েছে।

Explanation:


Sub-Questions:

================================================================================
Question #4 (ID: 678212)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মহাত্মা গান্ধী অহিংস আন্দোলনের অবিসংবাদিত নেতা। তিনি অসাম্প্রদায়িক চেতনায় বিশ্বাসী ছিলেন। জাত-ধর্মের ভেদাভেদ ভুলে সব মানুষকে তিনি আপন করে নিয়েছিলেন। মানুষকে তিনি সবার উপরে স্থান দিতেন। তাই তিনি মানবতাবাদী মহান নেতা।

Options:
ক. জগৎ জুড়ে লোকে কী নিয়ে গৌরব করে?
খ. 'তসবি' ও 'মালা' দিয়ে জাত ভিন্ন করা যায় না, কেন?
গ. উদ্দীপকের সাথে 'মানবধর্ম' কবিতার সাদৃশ্যপূর্ণ দিক বিচার করো।
ঘ. “উদ্দীপকের মহাত্মা গান্ধীর চেতনা যেন 'মানবধর্ম' কবিতার কবির চেতনারই অনুরূপ” –এ বক্তব্যের সত্যতা নিরূপণ করো।


Correct Answer: 

Solution:
কজগৎ জুড়ে লোকে জাত নিয়ে গৌরব করে।খমানুষ জন্ম ও মৃত্যুর সময় তসবি ও মালা ধারণ করে আসে না বলে, তা দিয়ে জাত ভিন্ন করা যায় না। 'মানবধর্ম' কবিতায় লালন ফকির মানুষের জাত পরিচয় নিয়ে প্রশ্ন উত্থাপন করেছেন। তাঁর মতে, মানুষ বৃথাই জাতপাত নিয়ে বাড়াবাড়ি করে। পৃথিবীতে কেউ তসবি, কেউ মালা ধারণ করে জাতের ভিন্নতা নির্ণয়ের চেষ্টা করে। আদতে জন্ম ও মৃত্যুর সময় কেউ তসবি ও মালা ধারণ করে আসে না। তাই তসবি ও মালা দিয়ে জাত ভিন্ন করা যায় না।গমানুষকে সবার ওপরে স্থান দেওয়ার প্রেক্ষিতে উদ্দীপকের সাথে 'মানবধর্ম' কবিতার সাদৃশ্য রয়েছে। 'মানবধর্ম' কবিতায় লালন ফকির মানুষের জাতভেদে বিশ্বাসী ছিলেন না। তাঁর কাছে মানুষের জাত পরিচয়ের চেয়ে মানুষ পরিচয়ই বড়। কে কোন ধর্মের, কে কোন বর্ণের তাকে তিনি গুরুত্বপূর্ণ মনে করতেন না। মনুষ্যধর্মই তাঁর কাছে মূলকথা। জাত ও ধর্মভেদের ভিন্নতায় তিনি বিশ্বাস করতেন না। সব মানুষই তাই লালনের কাছে সমান। এই অসাম্প্রদায়িক চেতনার দিকটিই আলোচ্য কবিতায় মূর্ত হয়ে উঠেছে। উদ্দীপকে মহাত্মা গান্ধী অসাম্প্রদায়িক চেতনায় বিশ্বাসী। তিনি জাত-ধর্মের ভেদাভেদ ভুলে সব মানুষকেই আপন করে নিয়েছিলেন। তাঁর কাছে মানুষের জাত-পরিচয় বড় ছিল না। মানুষকেই তিনি সবার ওপরে স্থান দিতেন। মহাত্মা গান্ধীর এই মানবতাবাদী অসাম্প্রদায়িক দিকটি “মানবধর্ম' কবিতার কবির মাঝেও দৃশ্যমান। আর এ দিকটিই উদ্দীপকের সাথে কবিতার সাদৃশ্য রচনা করেছে।ঘউদ্দীপকের মহাত্মা গান্ধী এবং 'মানবধর্ম' কবিতার কবি মানুষের জাতভেদে বিশ্বাসী না থাকার কারণে প্রশ্নোত্ত মন্তব্যটি যথার্থ। 'মানবধর্ম' কবিতায় কবি মানুষের জাতপাত নিয়ে প্রশ্ন তুলেছেন। তিনি মানুষের মানুষ পরিচয়টাকেই মুখ্য মনে করতেন। তাঁর কাছে মানুষের জাত-ধর্মের কোনো মূল্য নেই। কেননা, মানুষের জন্ম এবং মৃত্যুর সময় কোনো জাত থাকে না। লালন ফকির তাই মনুষ্য ধর্মকেই মুখ্য বলে বিবেচনা করেছেন। এর মধ্য দিয়ে কবির অসাম্প্রদায়িক চেতনার দিকটি প্রকট হয়ে উঠেছে। উদ্দীপকে মহাত্মা গান্ধীর কাছে মানুষের সাম্প্রদায়িক দিকটি মুখ্য নয়। তিনি অসাম্প্রদায়িক চেতনায় বিশ্বাসী ছিলেন। আর সে কারণেই তিনি সব ধর্মের মানুষকে আপন করে নিতে পেরেছিলেন। তিনি মানুষকে সবার ওপরে স্থান দিতেন। অসাম্প্রদায়িক চেতনার লালন করেছেন বলেই তাঁর কাছে মানুষ পরিচয়টাই আসল। 'মানবধর্ম' কবিতার লালন ফকির যেমন মনুষ্যধর্মকেই প্রধান মনে করেছেন, উদ্দীপকের মহাত্মা গান্ধীও তেমনি মনুষ্যধর্মকেই প্রধান মনে করেন। তাঁরা জাতপাতের ঊর্ধ্বে মানুষকেই আপন করে নিতে চেয়েছেন। ধর্ম-বর্ণের বেড়াজালে আবদ্ধ না থেকে তাঁরা উভয়ই মানবতাবাদী চেতনাকে ধারণ করেছেন। সার্বিক বিচারে তাই বলা যায়, উদ্দীপকের মহাত্মা গান্ধীর চেতনা যেন 'মানবধর্ম' কবিতার লালন ফকিরের অসাম্প্রদায়িক চেতনারই প্রতিফলন।

Explanation:


Sub-Questions:

================================================================================
Question #5 (ID: 678211)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মধ্যবিত্ত পরিবারের যোগেন সন্তানের জন্মদিনে গ্রামের অন্যান্যদের সাথে বিত্তশালী রূপেশ বাবুকেও নিমন্ত্রণ করেন। নিমন্ত্রণে এসে রূপেশ বাবু দেখেন মালিনী শোভা দুই হাতে মসলা বাটছে। এ দৃশ্য দেখে না খেয়ে তিনি জরুরি কাজের কথা বলে বাড়ি চলে যান। তার এ আচরণে উপস্থিত সকলেই মর্মাহত হন।

Options:
ক. লালন শাহের গুরু কে ছিলেন?
খ. কৃপজল ও গঙ্গাজল কীভাবে অভিন্ন সত্তা? বুঝিয়ে লেখো।
গ. উদ্দীপকে রূপেশবাবুর আচরণে 'মানবধর্ম' কবিতার যে দিকটি ফুটে উঠেছে তা ব্যাখ্যা করো।
ঘ. মালিনী শোভার মতো মানুষের মূল্যায়নের জন্য 'মানবধর্ম' কবিতার বক্তব্যের যথার্থতা বিচার করো।


Correct Answer: 

Solution:
কলালন শাহের গুরু ছিলেন সিরাজ সাঁই।খকৃপজল ও গঙ্গাজল উভয়ই অভিন্ন সত্তা কারণ জল হলো উভয়েরই মূল উপাদান।জল কূপে থাকলে তাকে মানুষ কৃপজল বলে এবং জল গঙ্গায় থাকলে তাকে গঙ্গাজল বা পবিত্র জল বিবেচনা করে। কিন্তু কূপজল ও গঙ্গাজলের মূল উপাদান এক অর্থাৎ তা হলো জল। এখানে কেবল জলের আধারের ভিন্নতা। তাই জাত-পাত-বর্ণ সবকিছুকে ছাপিয়ে জলের পরিচয়ই বড় কারণ কূপজল ও গঙ্গাজল উভয়ের মূল উপাদান জল তাই দুটি অভিন্ন সত্তা।গউদ্দীপকে রূপেশ বাবুর আচরণে 'মানবধর্ম' কবিতার জাত-পাতের ভেদাভেদের দিকটি ফুটে উঠেছে।'মানবধর্ম' কবিতায় লালন শাহ্ বলেছেন তিনি কোনো জাত-ধর্মে বিশ্বাসী নন। তার কাছে মনুষ্য ধর্মই হলো প্রধান ধর্ম। জন্ম বা মৃত্যুকালে মানুষের কোনো জাত থাকে না তেমনি জীবদ্দশায় এবং সামাজিক জীবনেও কোনো জাত-পাতে ভেদাভেদ থাকতে পারে না। তিনি কোনো ধর্মকে এককভাবে বিশ্বাস করেননি। তাঁর মতে একটাই ধর্ম আছে তাহলো মানবধর্ম।উদ্দীপকে মধ্যবিত্ত পরিবারের যোগেন সন্তানের জন্মদিনে গ্রামের অন্যদের সাথে বিত্তশালী রূপেশবাবুকেও নিমন্ত্রণ করেন। অনুষ্ঠানে এসে রূপেশবাবু মালিনী শোভাকে দুই হাতে মশলা বাটতে দেখেন। এ দৃশ্য দেখে না খেয়ে জরুরি কাজের অজুহাত দেখিয়ে বাড়ি চলে যান তিনি। তাঁর এমন আচরণে সকলেই মর্মাহত হন। 'মানবধর্ম' কবিতায় এমন জাত-পাতের বৈষম্যকে কবি অস্বীকার করেছেন। 'মানবধর্ম' কবিতায় উল্লিখিত জাত-পাতের ব্যবধানের দিকটি উদ্দীপকের রূপেশ বাবুর আচরণে ফুটে উঠেছে।ঘমালিনী শোভা নিচু শ্রেণির হলেও যোগেন তাকে মূল্যায়ন করেছে যা 'মানবধর্ম' কবিতার অন্তর্নিহিত বিষয়।লালন শাহ্ 'মানবধর্ম' কবিতায় মানুষের প্রকৃত মানবিকতার দিকটি তুলে ধরেছেন। তাঁর মতে কালো, ধলা, তসবি আর মালা দেখে মানুষকে আলাদা করা যায় না। কেননা পৃথিবীতে কেউ জাতের চিহ্ন নিয়ে জন্মগ্রহণ করেনি।উদ্দীপকের মালিনী শোভা নিচু জাতের হতে পারে কিন্তু তার গুরুত্বপূর্ণ পরিচয় সে মানুষ। যোগেনের সন্তানের জন্মদিনে সে মশলা বাটার দায়িত্ব পায়। নিচুজাতের হলেও তার মশলা বাটার দিকটি তাকে মানুষ হিসেবে পরিচয়ের বিষয়টি প্রকাশ করেছে।উদ্দীপকের যোগেন মালিনী শোভাকে মূল্যায়ন করেছে। সে নিচুশ্রেণির বলে যোগেন তাকে অবহেলা করেনি। লালন শাহ 'মানবধর্ম' কবিতায় এই একই কথা বলেছেন। তিনি পৃথিবীতে মানুষে মানুষে শ্রেণিভেদের কথা বিশ্বাস করেননি। তিনি বলেছেন মানুষ এক জাতি। তাই বলা যায়, মালিনী শোডার মানুষ হিসেবে মূল্যায়নে 'মানবধর্ম' কবিতার বক্তব্যের যথার্থতা ফুটে উঠেছে।

Explanation:


Sub-Questions:

================================================================================
Question #6 (ID: 678210)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দৃশ্যকল্প-১: গাহি সাম্যের গান— যেখানে আসিয়া এক হয়ে গেছে, সব বাধা-ব্যবধান, যেখানে মিশেছে হিন্দু-বৌদ্ধ-মুসলিম-ক্রিশ্চান।

দৃশ্যকল্প-২: নহে আশরাফ যার আছে শুধু বংশ পরিচয়, সেই আশরাফ জীবন যার পুণ্য কর্মময়।

Options:
ক. লালন শাহ্ কার শিষ্যত্ব গ্রহণ করেন?
খ. লালন জাত নিয়ে প্রশ্ন করতে বারণ করেছেন কেন?
গ. দৃশ্যকল্প-১ এর ভাবার্থ 'মানবধর্ম' কবিতার সাথে কীভাবে সাদৃশ্যপূর্ণ? ব্যাখ্যা করো।
ঘ. দৃশ্যকল্প-২ এর বিষয়বস্তু যেন কবির প্রত্যাশাই পূরণ করেছে— বিশ্লেষণ করো।


Correct Answer: 

Solution:
কলালন শাহ সাধক সিরাজ সাঁই বা সিরাজ শাহ্র শিষ্যত্ব গ্রহণ করেন।খমানুষের প্রকৃত পরিচয় জাতপাতের ওপর নির্ভর করে না বলে লালন জাত নিয়ে প্রশ্ন করতে বারণ করেছেন। লালন তাঁর জাত সম্পর্কে অজ্ঞ; নিজের জাত কী তা তিনি জানেন না। তবে জাত যে মানুষের মধ্যে কৃত্রিম বিভেদ সৃষ্টি করে, তা তিনি ভালো করেই জানেন। তিনি মনে করেন, মনুষ্যত্বই মানুষের সবচেয়ে বড়ো পরিচয়। তাই তিনি জাত নিয়ে প্রশ্ন করতে বারণ করেছেন।গমানবসত্তার শ্রেষ্ঠত্বের দিকটি ফুটিয়ে তোলার দিক থেকে দৃশ্যকল্প-১ এর ভাবার্থ 'মানবধর্ম' কবিতার সাথে সাদৃশ্যপূর্ণ। আলোচ্য কবিতায় লালন শাহ মনে করেন, ধর্ম বা সম্প্রদায়গত পরিচিতির চেয়ে মানুষ পরিচয়টাই সবচেয়ে বড়ো। মানবতার বিচারে সকল মানুষ সমান। তাই জাত ধর্ম নিয়ে অযথা বাড়াবাড়ি বা মিথ্যে গর্ব করা ঠিক নয়। দৃশ্যকল্প-১ এ কবি মানুষের শ্রেষ্ঠত্ব ঘোষণা করতে প্রয়াসী হয়েছেন। কবি অসাম্প্রদায়িক, সাম্যবাদী সমাজের প্রত্যাশা করেছেন। কবি মনে করেন, মানুষের চেয়ে বড়ো আর কিছুই নেই। দেশ-কাল-পাত্র- ধর্ম বড়ো কথা নয়, মানবধর্মই সর্বশ্রেষ্ঠ। মানবধর্ম' কবিতার কবিও মনুষ্যধর্মে বিশ্বাসী। লালন বলেছেন, লালনকে তিনি গুরুত্বপূর্ণ মনে করেন না। মানবসত্তার শ্রেষ্ঠত্বের এই দিকটি উদ্দীপকেরও মূলকথা। অর্থাৎ 'মানবধর্ম' কবিতায় বর্ণিত জাতিভেদের বিতর্ক ছাপিয়ে উদ্দীপকে ফুটে উঠেছে অভিন্ন মানবসত্তার জয়গান।ঘদৃশ্যকল্প-২ এর বিষয়বস্তু যেন কবির প্রত্যাশাই পূরণ করেছে— মন্তব্যটি যথার্থ। 'মানবধর্ম' কবিতায় কবি লালন শাহ মনুষ্যধর্মের প্রতি গুরুত্ব দিয়েছেন। তাঁর কাছে জাত-ধর্ম, উঁচু-নিচুর কোনো ভেদাভেদ নেই। মানুষ পরিচয়কেই তিনি সর্বাপেক্ষা গুরুত্ব দিয়েছেন। তাঁর কাছে সকল ধর্মের ঊর্ধ্বে কেবল একটাই ধর্ম আর তা হলো মানবধর্ম। দৃশ্যকল্প-২ এ কবি বলেছেন, বংশ পরিচয় বাহ্যিক। বংশ পরিচয় কখনো মানুষকে শ্রেষ্ঠত্বের আসনে প্রতিষ্ঠিত করতে পারে না; বরং পুণ্য কর্মময় জীবনই মানুষকে শ্রেষ্ঠত্বের মর্যাদা দিতে পারে। মূলত কবি ধনী-দরিদ্র, উঁচু-নিচুর প্রভেদের বিষয়টিকে প্রাধান্য দেননি। মানবধর্মকেই তিনি বড়ো করে দেখেছেন। 'মানবধর্ম' কবিতায় কবি মনুষ্যত্বের কথা বলেছেন। তাঁর কাছে মনুষ্যধর্মই হলো প্রকৃত ধর্ম। মানুষ জাত ও ধর্মভেদে যে ভিন্নতার কথা বলে, লালন তা বিশ্বাস করেন না। উচ্চ মানবিকবোধ থেকে তিনি সকল মানুষকে একই পরিচয়ে দেখেছেন। দৃশ্যকল্প ২-এর কবিও মানুষকে মানুষ হিসেবে বিচার করেছেন। আরোপিত উঁচু-নিচু, ধনী-দরিদ্রের ভেদাভেদ কবির কাছে নিতান্তই তুচ্ছ। সকল মানুষ সমান— এই মর্মবাণীই ধ্বনিত হয়েছে দৃশ্যকল্প-২ এবং আলোচ্য কবিতায়। তাই বলা যায়, প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #7 (ID: 678209)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জাতের নামে বজ্জাতি সব, জাত জালিয়াত খেলছ জুয়া

ছুঁলেই তোর জাত যাবে? জাত ছেলের হাতের নয় তো মোয়া ।

হুঁকোর জল আর ভাতের হাঁড়ি ডাবলি এতেই জাতির জান

তাইতো বেকুব এক জাতিরে করলি তোরা একশ খান।

Options:
ক. জলকে কখন কূপজল বলা হয়?
খ. 'সাত বাজারে' জাত বিকানো বলতে কী বোঝানো হয়েছে?
গ. কবিতাংশে 'মানবধর্ম' কবিতার কোন ভাবটি ফুটে উঠেছে? ব্যাখ্যা করো।
ঘ. উত্ত ভাব সম্পর্কে লালন শাহ্'র অভিমত কী? 'মানবধর্ম' কবিতার আলোকে বিশ্লেষণ করো।


Correct Answer: 

Solution:
কজল যখন গর্তে থাকে তখন তাকে কূপজল বলা হয়।খসাত বাজারে' জাত বিকানো বলতে যেখানে সেখানে জাত পরিচয়কে বিকিয়ে দেওয়ার কথা বোঝানো হয়েছে।লালন মানুষের জাত পরিচয়কে গুরুত্বপূর্ণ মনে করেন না। কোনো মানুষকে তিনি জাত দেখে বিচার করেন না। তাই তিনি জাতের চিহ্নকে যেখানে-সেখানে বিকিয়ে দিয়েছেন। তাঁর কাছে জাত পরিচয় যে মূল্যহীন সে বিষয়টি তুলে ধরতেই তিনি এমন কথা বলেছেন।গউদ্দীপকের কবিতাংশে 'মানবধর্ম' কবিতার অসাম্প্রদায়িকতার ভাবটি ফুটে উঠেছে।'মানবধর্ম' কবিতায় লালন মানুষের সম্প্রদায়গত পরিচয়ের চাইতে মানুষ পরিচয়কেই বড় করে দেখেছেন। জাত-পাত বা ধর্ম নিয়ে বাড়াবাড়ি বা মিথ্যে গর্ব করা থেকে বিরত থাকতে বলেছেন। মানুষের পরিচয় হিসেবে তিনি জাতকে গুরুত্বপূর্ণ মনে করেন না।উদ্দীপকেও আমরা এইভাবের প্রকাশ দেখতে পাই। মানুষ জাত নিয়ে অযথাই বাড়াবাড়ি করে। যারা জাত নিয়ে বাড়াবাড়ি করে কবি তাদের কটাক্ষ করেছেন। তিনি মনে করেন সারা পৃথিবীতেই মানুষের একটি জাত, আর তা হচ্ছে 'মানুষ'। অথচ স্বার্থের কারণে এই মানুষজাতিকে অসংখ্য ভাগে ভাগ করা হয়েছে। তাই বলা যায়, উদ্দীপকের কবিতাংশে 'মানবধর্ম' কবিতার মূলভাব ফুটে উঠেছে।ঘউদ্দীপকে প্রকাশিত অসাম্প্রদায়িক চেতনার সঙ্গে 'মানবধর্ম' কবিতার কবি লালন শাহের অভিমত সমান্তরাল।'মানবধর্ম' কবিতায় লালন শাহ মানুষের মাঝে বিদ্যমান সম্প্রদায়গত বিভেদ অস্বীকার করেছেন। তিনি এই কবিতায় জাত পরিচয় নিয়ে প্রশ্ন উত্থাপন করেছেন। জাত-পাত বা ধর্ম নিয়ে বাড়াবাড়ি বা মিথ্যা গর্ব নয়, তাঁর কাছে মনুষ্যধর্মই মূলকথা।উদ্দীপকে জাতের নামে মানুষের বাড়াবাড়ির দিকটি তুলে ধরা হয়েছে। এখানে কবি মানুষের এই বাড়াবাড়িতে বিরক্ত। কারণ তাদের এই বাড়াবাড়ির কারণেই মানুষ জাতি আজ শতভাগে বিভক্ত। মানুষে মানুষে হিংসা, রেষারেষির কারণও এটিই।'মানবধর্ম' কবিতা এবং উদ্দীপকের আলোচনা থেকে প্রতীয়মান হয় যে, উভয় কবিই একটি চেতনার ধারক। তাঁদের কাছে জাত-পাতের কোনো মূল্য নেই। সকল মানুষকেই তাঁরা এক জাতি হিসেবে দেখেন। আর সেই জাতির নাম হলো মানুষজাতি। তাঁদের ধর্মের নাম মনুষ্যধর্ম। তাই বলা যায়, উদ্দীপকের কবিতাংশের ভাবের সঙ্গে লালন শাহ্ একই অভিমত পোষণ করেন।

Explanation:


Sub-Questions:

================================================================================
Question #8 (ID: 678208)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মার্গারেট ম্যাতিউ প্যারিসের অধিবাসী। খ্রিষ্টান হওয়া সত্ত্বেও সব ধর্মের মানুষের সাথেই তিনি প্রাণ খুলে মেশেন। দুর্দিনে মানুষের পাশে দাঁড়ানোকেই তিনি মানুষের ধর্ম বলে জানেন। তাঁর কাছে সাদা-কালো, ধনী-দরিদ্রের কোনো পার্থক্য নেই। মানুষের সেবা করতে পারলে তিনি নিজেকে খুব সুখী মনে করেন।

Options:
ক. কবি লালন শাহ্ কত খ্রিস্টাব্দে মৃত্যুবরণ করেন?
খ. 'জগৎ বেড়ে জেতের কথা' বলতে কী বোঝানো হয়েছে?
গ. 'মানবধর্ম' কবিতা ও উদ্দীপকের মধ্যে সাদৃশ্য কোথায়? ব্যাখ্যা করো।
ঘ. 'মানবধর্ম' কবিতার সমগ্রভাব উদ্দীপকে প্রকাশ পেয়েছে কি? যুক্তিপূর্ণ মতামত দাও।


Correct Answer: 

Solution:
ককবি লালন শাহ্ ১৮৯০ খ্রিস্টাব্দে মৃত্যুবরণ করেন।খআলোচ্য পত্তি দ্বারা কবি জগৎ জুড়ে জাত-ধর্ম নিয়ে মাতামাতি করার দিকটি নির্দেশ করেছেন।জগতে মানুষ জাত-ধর্মের দিকটি নিয়ে ব্যস্ত থাকে। সমাজে জাত-ধর্মের ভিত্তিতে ভিন্ন ভিন্ন শ্রেণি ও ধর্ম তৈরি হয়েছে। একই সাথে সৃষ্টি করে শ্রেণিবৈষম্যও। জাতের ভিত্তিতে কেউ নিজেকে উঁচু ভাবে। আবার কাউকে করে তুচ্ছজ্ঞান। কবির প্রশ্নোক্ত কথাটি দ্বারা এ বিষয়টি বোঝানো হয়েছে।গজাত-ধর্মের ঊর্ধ্বে মনুষ্যত্ববোধকে স্থান দেওয়ার ক্ষেত্রে 'মানবধর্ম' কবিতা ও উদ্দীপকের মধ্যে সাদৃশ্য রয়েছে।'মানবধর্ম' কবিতায় মরমি কবি লালন শাহ্ মনুষ্যধর্মের প্রতি গুরুত্ব দিয়েছেন। তাঁর কাছে জাত-ধর্মের কোনো বিশেষ গুরুত্ব নেই। মানুষ পরিচয়কেই তিনি সর্বাপেক্ষা গুরুত্ব দিয়েছেন। কারণ জাতির ধর্ম, গোত্র, শ্রেণি বা পেশা নির্বিশেষে সকল মানুষই শ্রদ্ধা ও সম্মান পাওয়ার যোগ্য।উদ্দীপকের মার্গারেট ম্যাতিউ একজন খ্রিস্টান ধর্মাবলম্বী ব্যক্তি। কিন্তু তিনি সব ধর্মের মানুষের সাথেই প্রাণ খুলে মেশেন। মানুষের জাত-ধর্ম, উঁচু-নিচু ভেদাভেদ তাঁর কাছে কোনো গুরুত্বই বহন করে না। তিনি জাতি-ধর্ম-শ্রেণি নির্বিশেষে সকল মানুষের দুর্দিনে পাশে এসে দাঁড়ান। মনুষ্যত্ববোধের এই বিষয়টিও রয়েছে আলোচ্য কবিতায়। কবি লালন শাহ্ জাত ও ধর্মভেদে মানুষের ভিন্নতায় বিশ্বাস করেন না। তাই ধর্ম-জাতিভেদে কারো উঁচু কারো নিচু হওয়ার বিষয়টি তাঁর কাছে অর্থহীন। মনুষ্যত্ববোধই তাঁর কাছে সবচেয়ে গুরুত্বপূর্ণ বিষয়, যা উদ্দীপকেও দৃশ্যমান।ঘবিষয় ও প্রেক্ষাপট বিবেচনায় উদ্দীপকে 'মানবধর্ম' কবিতার সমগ্ৰভাব প্রকাশিত হয়নি।'মানবধর্ম' কবিতায় মানবতার জয়গান করা হয়েছে। মানুষ পরিচয়কেই এখানে সবার ঊর্ধ্বে তুলে ধরা হয়েছে। কবির কাছে জাত-ধর্মের পরিচয় কোনো গুরুত্বই বহন করে না। তিনি ভিন্ন ভিন্ন ধর্মের পরিবর্তে মানবধর্মের কথা বলেছেন।উদ্দীপকে খ্রিস্টান ধর্মাবলম্বী মার্গারেট ম্যাতিউর কথা বলা হয়েছে। তিনি খ্রিস্টান হলেও সব ধর্মের মানুষের সাথেই প্রাণ খুলে মেশেন। সাদা-কালো, ধনী-দরিদ্র পরিচয়ের ঊর্ধ্বে গিয়ে মানুষের দুর্দিনে পাশে দাঁড়ান। জাত-ধর্মের ঊর্ধ্বে মানবতাকে স্থান দেওয়ার দিকটি আলোচ্য কবিতায় উঠে এসেছে। তবে এটিই কবিতার একমাত্র দিক নয়।'মানবধর্ম' কবিতায় মরমি কবি লালন শাহের অসাম্প্রদায়িক ও সাম্যবাদী মনোভাবের প্রকাশ ঘটেছে। একই সাথে এখানে ফুটে উঠেছে সমাজের মানুষের প্রচলিত জাত-ধর্মের ধারণা ও হীন মানসিকতা। কবির কাছে জাত-ধর্ম কোনো গুরুত্বই বহন করে না, মনুষ্য ধর্মই তাঁর মূল ধর্ম। লালন যুক্তি দিয়ে বুঝিয়ে দিয়েছেন একই জল গর্তে গেলে কূপজল হয় আর গঙ্গায় গেলে গঙ্গাজল হয়। শুধু পাত্রের ভিন্নতা এদের ভিন্ন ভিন্ন নামকরণ করেছে, মূলত তা একই। মানুষের ক্ষেত্রেও তাই। তাই লালন শাহ্ মনে করেন, কথিত ধর্মের ঊর্ধ্বে গিয়ে মানবতাবাদকে মানুষের মূল ধর্ম হিসেবে বিবেচনা করতে হবে। জাত-ধর্ম বিষয়ে সমাজের মানুষের এই যে মানসিকতা তা উদ্দীপকের ক্ষুদ্র পরিসরে উঠে আসেনি। তাই বলা যায়, উদ্দীপকটি 'মানবধর্ম' কবিতার সমগ্রভাব প্রকাশ করতে পারেনি।

Explanation:


Sub-Questions:

================================================================================
Question #9 (ID: 678207)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
'বামুন শূদ্র বৃহৎ ক্ষুদ্র

কৃত্রিম ভেদ ধূলায় লোটে।

রাগে অনুরাগে নিদ্রিত জাগে

আসল মানুষ প্রকট হয়,

বর্ণে বর্ণে নাইরে বিশেষ

নিখিল জগৎ ব্রহ্মময়।

বংশে বংশে নাহিকো তফাত

বনেদি কে আর গর-বনেদি।'

Options:
ক. লালন শাহ্ কী ধরনের কবি?
খ. ‘লালন কয়, জেতের কী রূপ, দেখলাম না এ নজরে – এ কথা দ্বারা কী বোঝানো হয়েছে?
গ. উদ্দীপকে 'মানবধর্ম' কবিতার কোন দিকটি ফুটে উঠেছে— তা ব্যাখ্যা করো।
ঘ. “উদ্দীপক ও 'মানবধর্ম' কবিতার মূল সুর একই” — উক্তিটির যথার্থতা বিশ্লেষণ করো।


Correct Answer: 

Solution:
কলালন শাহ্ একজন মরমি কবি।খপ্রশ্নোত্ত চরণটির মাধ্যমে কবি জাতিবৈষম্যের নিরর্থকতাকে তুলে ধরেছেন। আমাদের সমাজে ধর্ম ও জাতের নামে মানুষে মানুষে ভেদাভেদ করা হয়। কবি এমন ভেদাভেদে বিশ্বাস করেন না। তিনি মনে করেন, মানুষের একটাই পরিচয় আর তা হলো- সে মানুষ। এ কারণেই জন্ম বা মৃত্যুর সময় জাত বিভাজন গুরুত্বহীন হয়ে পড়ে। প্রশ্নোক্ত চরণটিতে কবির এই উপলব্ধির দিকটিই ফুটে উঠেছে।গউদ্দীপকে 'মানবধর্ম' কবিতার অসাম্প্রদায়িক চেতনার দিকটি ফুটে উঠেছে। 'মানবধর্ম' কবিতায় লালন ফকির মানুষের জাত পরিচয় নিয়ে প্রশ্ন উত্থাপন করেছেন। তাঁর কাছে জাতিগত বা ধর্মীয় পরিচয়ের চেয়ে মনুষ্যত্ববোধই বড়। এই মনুষ্যত্ববোধই মানুষকে প্রকৃত মানুষে পরিণত করে এবং সবার কাছে গ্রহণযোগ্য করে তোলে। উদ্দীপকের কবিতাংশে মানুষ পরিচয়ের ভিত্তিতে জাতি, ধর্ম নির্বিশেষে সবাইকে এক করে দেখা হয়েছে। কবি মনে করেন, ধর্ম ও জাতিগত পরিচয় আপেক্ষিক। মানবতাবোধই মানুষের প্রকৃত পরিচয় বহন করে। তা ছাড়া আমাদের সবার ওপরই স্রষ্টার সমান অনুগ্রহ রয়েছে। তাই সাম্প্রদায়িক পরিচয়ের নিরিখে মানুষের মাঝে বিভাজন সৃষ্টি অর্থহীন। একইভাবে 'মানবধর্ম' কবিতাতেও কবি মানুষের মাঝে বিরাজমান সামাজিক বিভাজনকে অস্বীকার করেছেন। অসাম্প্রদায়িক চেতনা এবং মানবতাবোধই এর কারণ। সে বিবেচনায়, উদ্দীপকে আলোচ্য কবিতার অসাম্প্রদায়িক চেতনাই ফুটে উঠেছে।ঘ"উদ্দীপক ও 'মানবধর্ম' কবিতার মূলসুর একই”— মন্তব্যটি যথার্থ। 'মানবধর্ম' কবিতায় কবি মানবতার জয়গান গেয়েছেন। এ কবিতায় কবি মানুষের মাঝে বিরাজমান ধর্মীয় ও জাতিগত পরিচয়ের নিরর্থকতাকে তুলে ধরেছেন। কবি মনে করেন ধর্মীয় বা জাতিগত পরিচয় নয়, মনুষ্য ধর্মই মূলকথা। উদ্দীপকের কবিতাংশে কবির অসাম্প্রদায়িক মনোভাব প্রকাশিত হয়েছে। আলোচ্য কবিতাংশটির কবি সম্প্রদায়ভিত্তিক পরিচয়কে গুরুত্বহীন মনে করেন। তাঁর দৃষ্টিতে সমাজে বিরাজমান এসব বৈষম্য কৃত্রিম। বস্তুত, মানবিক দৃষ্টিতে মানুষে মানুষে কোনো ভেদাভেদ নেই, ভেদাভেদ নেই আবেগ বা অনুভূতি প্রকাশেও। উদ্দীপকের কবিতাংশে প্রকাশিত এই বোধটি আলোচ্য কবিতাতেও প্রতিফলিত হয়েছে। 'মানবধর্ম' কবিতার কবি জাতি বা সম্প্রদায়গত পরিচয়ে বিশ্বাস করেন না। মনুষ্যত্বই তাঁর কাছে বড়। এ কারণে মানুষে মানুষে তিনি বিভেদ করেন না। একইভাবে উদ্দীপকের কবিতাংশের কবিও অসাম্প্রদায়িক মনোভাবের প্রকাশ ঘটিয়েছেন। আলোচ্য কবিতাংশটিতে তাই কবি ব্রাহ্মণ, শূদ্র, বৃহৎ বা ক্ষুদ্রে তফাত করেন না বলে মত প্রকাশ করেছেন। অর্থাৎ মানবিকবোধ এবং অসাম্প্রদায়িক চেতনা আলোচ্য কবিতা এবং উদ্দীপকের মূলসুর। সে বিবেচনায়, প্রশ্নোক্ত মন্তব্যটি যথার্থ।

Explanation:


Sub-Questions:

