================================================================================
Question #1 (ID: 678829)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সুমন সাহেবের ছেলেমেয়ে একই বিদ্যালয়ে পড়ালেখা করে। ছেলের জন্য গৃহশিক্ষক রেখে দিলেও মেয়ের ব্যাপারে তিনি উদাসীন। মেয়ে পরীক্ষায় খারাপ করলে প্রধান শিক্ষক অভিভাবককে ডেকে বলেন, 'ছেলেমেয়ের প্রতি বৈষম্য করা আপনার ঠিক হচ্ছে না। ছেলেমেয়ে দু'জনই সমান গুরুত্বপূর্ণ।'

Options:
ক. কাজী নজরুল ইসলাম নর-নারী উভয়কে কী হিসেবে দেখেন?
খ. পীড়ন করিলে সে-পীড়ন এসে পীড়া দেবে তোমাকেই'- ব্যাখ্যা করো।
গ. উদ্দীপকের সুমন সাহেবের মধ্যে 'নারী' কবিতার যে দিকটি ফুটে উঠেছে, তা ব্যাখ্যা করো।
ঘ. উদ্দীপকের প্রধান শিক্ষকের বক্তব্যই যেন 'নারী' কবিতার 'প্রতিধ্বনি"— যুক্তিসহ বিশ্লেষণ করো।


Correct Answer: 

Solution:
ককাজী নজরুল ইসলাম নর-নারী উভয়কেই সমান মর্যাদার অধিকারী এবং মানবসভ্যতার সমান নির্মাতা হিসেবে দেখেন।খনারীর প্রতি অত্যাচার করলে, সে অত্যাচারজনিত ক্ষতির শিকার সমানভাবে হতে হবে পুরুষকেও। বর্তমান যুগ সাম্যের, বর্তমান যুগ বেদনার যুগ। জনগণের সমান অধিকার স্বীকার করে নেওয়ার যুগ। এ যুগে নারী-পুরুষ সবাই সব ক্ষেত্রে সমান মর্যাদার অধিকারী। এখন আর নারীদের প্রতি পূর্বেকার সময়ের মতো অত্যাচার, নির্যাতন করা চলবে না। নারী-পুরুষ মিলে সমতার ভিত্তিতে কর্মক্ষেত্রে কাজ করে সভ্যতাকে অগ্রগামী করতে হবে। সমাজে শান্তি-শ্রী বৃদ্ধি করতে হবে। আর এ সময় যদি কোনো পুরুষ নারীর প্রতি পীড়ন বা অত্যাচার করে, তার জন্য ওই পুরুষও সমান ক্ষতিগ্রস্ত হবে। এখন সময় সমতার ভিত্তিতে নারী-পুরুষের প্রীতিপূর্ণ সহ অবস্থানের। এ কথাই প্রশ্নোক্ত চরণে বোঝানো হয়েছে।গউদ্দীপকের সুমন সাহেবের মধ্যে 'নারী' কবিতার নারীর প্রতি বৈষম্যের দিকটি উঠে এসেছে। 'নারী' কবিতায় নারী-পুরুষের সমান অধিকারের কথা উঠে এসেছে। কবি মত প্রকাশ করেছেন, মানবসভ্যতায় নারীর অবদান পুরুষের চেয়ে কোনো অংশেই কম নয়। অথচ সর্বদা নারীদের ক্ষুদ্রজ্ঞান করা হয়, যদিও সুন্দর ভবিষ্যৎ নির্মাণের জন্য পুরুষের পাশাপাশি নারীর অবদান অগ্রাহ্য করার কোনো উপায় নেই। উদ্দীপকটিতেও লক্ষ করা যায় একই পরিবারে জন্মগ্রহণ করেও সুমন সাহেবের মেয়ে তার ছেলের সমান অধিকার পাচ্ছে না। তিনি তার ছেলের জন্য গৃহশিক্ষক রাখলেও মেয়ের জন্য তা করেননি। কিন্তু সমাজে সমান অবদান রাখতে পুরুষের পাশাপাশি নারীদেরও শিক্ষায় সমানভাবে পারদর্শী হতে হবে। 'নারী' কবিতায় নারীদের একইভাবে বঞ্চনার কথা তুলে ধরে তাদের প্রাপ্য সম্মান দেওয়ার কথা বলা হয়েছে। কিন্তু আমাদের সমাজে অনেকেই নারীদেরকে তাদের প্রাপ্য অধিকার দিতে নারাজ। নারীর প্রতি, নারীর অধিকারের প্রতি সহানুভূতিহীন এই আচরণই উদ্দীপকের সুমন সাহেবের মধ্যে পরিলক্ষিত হয়।ঘনারী' কবিতায় কবি যেমন নারী-পুরুষের সমান অধিকারের বিষয়ে তাঁর বলিষ্ঠ মত প্রকাশ করেছেন, তেমনি উদ্দীপকের প্রধান শিক্ষকও একই ধারণায় বিশ্বাসী। নারী কিংবা পুরুষ সকলেরই আসল পরিচয় হলো তারা মানুষ। কিন্তু শারীরিকভাবে দুর্বল বলে নারীকে অবহেলা করা হয়। অথচ সামাজিক উন্নয়নে নারীর অবদান পুরুষের চেয়ে কোনো অংশে কম নয়। আলোচ্য কবিতায় কবি বিভিন্ন উদাহরণের সাহায্যে সমাজে নারীর অবদানের চিত্র তুলে ধরেছেন। তিনি মনে করেন, বর্তমান সময়ে নারীর সম-অধিকারের দিন এসেছে। তাই নারীর ওপর নির্যাতন চলবে না, তার অধিকারকে ক্ষুণ্ণ করা চলবে না। অর্থাৎ তিনি নারী জাগরণের প্রতি ইঙ্গিত দিয়েছেন। উদ্দীপকে সুমন সাহেব তার মেয়ের চেয়ে ছেলের পড়াশোনার প্রতি বেশি গুরুত্ব দিয়েছেন। আর এ কারণে তিনি ছেলের জন্য গৃহশিক্ষক রাখলেও মেয়ের ক্ষেত্রে উদাসীন ছিলেন। মেয়ে পরীক্ষায় খারাপ করলে প্রধান শিক্ষক তাকে ডেকে বোঝান যে, ছেলে ও মেয়েতে বৈষম্য করা ঠিক নয়। কেননা, সামাজিক সমৃদ্ধিতে উভয়ের গুরুত্ব সমান। 'নারী' কবিতাতেও কবি তাদেরকে সতর্ক করে দিয়েছেন, যারা নারী-পুরুষে পার্থক্য করে এবং নারীকে প্রাপ্য অধিকার থেকে বঞ্চিত করে। 'নারী' কবিতায় কবি নারীর যথাযথ মূল্যায়নের কথা তুলে ধরেছেন। তিনি জগতে নর ও নারীর সাম্য বা সমান অধিকারে আস্থাবান। কারণ মানবসভ্যতা নির্মাণে কখনোই পুরুষ একা জয়ী হয়ে উঠতে পারেনি। যদিও নারীর অবদান জনসম্মুখে তুলে ধরা হয়নি কখনো, তবুও নারী কোনোকালেই পিছিয়ে ছিল না। তাদেরকে দুর্বল, দায়িত্ব পালনে অক্ষম ভাবার কোনো অবকাশ নেই। উদ্দীপকটিতে বর্ণিত প্রধান শিক্ষকও পুরুষ শাসিত সমাজে নারীর অবমূল্যায়ন করাকে নিরুৎসাহিত করেছেন। তিনি সুমন সাহেবকে তাঁর ছেলেমেয়ে দুজনকেই সমান গুরুত্বপূর্ণ বলে মত দিয়েছেন। অতএব বলা যায়, প্রধান শিক্ষকের বক্তব্য যেন কাজী নজরুল ইসলামের 'নারী' কবিতার প্রতিধ্বনি — মন্তব্যটি যথার্থ।

Explanation:


Sub-Questions:

================================================================================
Question #2 (ID: 678834)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সারাদেশের চাতালে কর্মরত প্রায় সাড়ে তিন লাখ নারী শ্রমিক মজুরি বৈষম্যের শিকার হচ্ছেন। এসব নারী শ্রমিক দৈনিক গড়ে ১৩৬ টাকা মজুরি পেলেও পুরুষরা পাচ্ছেন ১৮৫ টাকা। অঞ্চলভেদে পুরুষ শ্রমিকের তুলনায় নারীরা ২৫-৪৫ শতাংশ কম মজুরি পাচ্ছেন। এসব চাতাল শ্রমিকের ৬০ শতাংশই নারী।

Options:
ক. 'রণ' শব্দের অর্থ কী?
খ. 'যুগের ধর্ম এই' বলতে কবি কী বুঝিয়েছেন?
গ. উদ্দীপকটি 'নারী' কবিতার কোন দিকটিকে তুলে ধরেছে? ব্যাখ্যা করো।
ঘ. “উদ্দীপকটি 'নারী' কবিতার কবির প্রত্যাশিত সমাজের বিপরীত চিত্রকে উপস্থাপন করেছে" — মূল্যায়ন করো।


Correct Answer: 

Solution:
করণ' শব্দের অর্থ— যুদ্ধ।খযুগের ধর্ম এই' বলতে বোঝানো হয়েছে যে কারও ক্ষতি করার চেষ্টা করলে প্রকারান্তরে নিজের ক্ষতিরই আশঙ্কা দেখা দেয়। নারীকে বন্দী করে রাখার জন্য পুরুষ যে কারাগার নির্মাণ করে, যুগান্তরে নিজের তৈরি সেই কারাগারে পুরুষেরাই ভুগে মরবে। অর্থাৎ অন্যায় করে আর পার পাওয়া যাবে না। তার সমুচিত ফল ভোগ করতে হবে। এটিই হচ্ছে যুগের ধর্ম।গউদ্দীপকটি 'নারী' কবিতার নারীর প্রতি বৈষম্যের দিকটি তুলে ধরেছে। 'নারী' কবিতায় কবি নারী-পুরুষের মধ্যকার বৈষম্যের দিকটি তুলে ধরেছেন। সভ্যতা বিনির্মাণে পুরুষের পাশাপাশি নারীরও সমান অবদান রয়েছে। পুরুষের যুদ্ধ জয়ের শক্তি ও প্রেরণা হলো নারী। কিন্তু ইতিহাসে পুরুষের অবদান স্বর্ণাক্ষরে লিখিত হলেও নারীর অবদান সেখানে স্থান পায়নি। উদ্দীপকও নারীর প্রতি পুরুষশাসিত সমাজের বৈষম্যমূলক আচরণকে তুলে ধরেছে। নারী ও পুরুষ সমান পরিশ্রম করলেও নারীরা পুরুষের তুলনায় কম মজুরি পায়। অঞ্চলভেদে পুরুষ শ্রমিকদের চেয়ে নারী শ্রমিকরা ২৫-৪৫ শতাংশ কম মজুরি পায়। সাধারণত পুরুষের তুলনায় নারীদের কম শক্তিশালী মনে করা হয়। সে কারণে তাদের প্রতি এই বৈষম্যমূলক আচরণ। পুরুষের সমান অবদান রেখেও নারীরা বৈষম্যের শিকার হচ্ছে। উদ্দীপকটি 'নারী' কবিতার এ বিষয়টিকে তুলে ধরেছে।ঘনারী' কবিতায় নারীর অবদান ও সমানাধিকারের দিকটি উঠে এলেও উদ্দীপকে উঠে এসেছে নারীর প্রতি বৈষম্যের দিকটি, যা আলোচ্য কবিতার কবির প্রত্যাশিত সমাজের বিপরীত চিত্রকে উপস্থাপন করেছে। 'নারী' কবিতায় কবি সমাজে নারী এবং পুরুষের মধ্যে সমতা চেয়েছেন। সমাজের সব ক্ষেত্রে এবং সভ্যতা বিনির্মাণে নারী এবং পুরুষ সমানভাবে অংশগ্রহণ করে সমান অবদান রেখে চলেছে। যুদ্ধজয়ের মতো বড়ো বড়ো অভিযানে নারী পুরুষকে দিয়েছে শক্তি, দিয়েছে সাহস, দিয়েছে প্রেরণা। পরিতাপের বিষয় এই যে, নারীর এই ত্যাগ এবং অবদান ইতিহাসে লিপিবদ্ধ হয়নি। ইতিহাসে কেবল পুরুষের অবদান স্বর্ণাক্ষরে লেখা রয়েছে। উদ্দীপকে নারী-পুরুষের মধ্যে বিদ্যমান বৈষম্যের দিকটি চিহ্নিত হয়েছে। নারীরা পুরুষের মতো পরিশ্রম করেও তাদের সমান মজুরি পায় না। অধিকাংশ মানুষ মনে করে নারীরা পুরুষের মতো পরিশ্রম করতে পারে না বলেই নারীর প্রতি এই বৈষম্য। 'নারী' কবিতায় কবি বলেছেন, যে যুগে নারী অত্যাচারিত হতো, দাসীতে পরিণত হতো সে যুগ বাসি হয়েছে। কবি বলেছেন, এ যুগ সাম্যের যুগ, মানুষের যুগ। কিন্তু উদ্দীপকে নারী-পুরুষের মধ্যে সাম্য লক্ষ করা যায় না। অর্থাৎ 'নারী' কবিতায় কবি সাম্যবাদী সমাজব্যবস্থার প্রত্যাশী, যা উদ্দীপকের বিপরীত।

Explanation:


Sub-Questions:

================================================================================
Question #3 (ID: 678840)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সরকারি অফিসের চতুর্থ শ্রেণির কর্মচারী আব্দুল আজিজ। তার স্ত্রী আয়েশা একটি স্বাস্থ্য কেন্দ্রে আয়ার কাজ করে। অফিস থেকে ফিরে আব্দুল আজিজ তার স্ত্রীর জন্য এটা-সেটা কেনে। সাধ্য মতো দুধ, ডিম, ফলমূল কিনেও স্ত্রীকে খাওয়ায়। তাদের রোজগারের একটা অংশ জমিয়ে শহরে কেনা একখণ্ড জমিতে বাড়ি বানিয়ে সে বাড়ির নাম দেয় 'আয়েশা ভিলা'। আয়েশাও স্বামীর প্রতি কৃতজ্ঞতা প্রকাশে ভুল করে না।

Options:
ক. 'ডঙ্কা' শব্দের অর্থ কী?
খ. নারীকে বিজয়লক্ষ্মী বলার কারণ ব্যাখ্যা করো।
গ. 'নারী' কবিতার সাথে উদ্দীপকের সাদৃশ্য কোথায়? বর্ণনা করো।
ঘ. “উদ্দীপকে 'নারী' কবিতার একটি বিশেষ দিকের ইঙ্গিত রয়েছে, সম্পূর্ণ নয়”— বক্তব্যটির যথার্থতা বিচার করো।


Correct Answer: 

Solution:
কডঙ্কা' শব্দের অর্থ— 'জয়ঢাক'।খসভ্যতার অগ্রযাত্রায় নারীদের ভূমিকার কথা চিন্তা করে নারীকে বিজয়লক্ষ্মী বলা হয়েছে। সভ্যতার অগ্রযাত্রায় নারীদের ভূমিকা মোটেও কম নয়। উন্নয়নের প্রতিটি ক্ষেত্রে পুরুষের পাশাপাশি নারীরাও সমান ভূমিকা রেখেছে। সাহস দিয়ে, সেবা দিয়ে, শক্তি দিয়ে তারা পুরুষের জয়কে ত্বরান্বিত করেছে। তাদের এমন ভূমিকাকে গুরুত্ব দিতেই আলোচ্য কবিতায় নারীকে বিজয়লক্ষ্মী বলা হয়েছে।গনারীকে শ্রদ্ধা ও মর্যাদাদানের বিষয়টি 'নারী' কবিতার সাথে উদ্দীপকটিকে সাদৃশ্যপূর্ণ করে তুলেছে। 'নারী' কবিতায় সাম্যবাদী কবি নর-নারী উভয়কেই মানুষ হিসেবে বিবেচনা করেছেন। নারী-পুরুষ উভয়কেই সমানভাবে মর্যাদা দিয়েছেন। কবিতায় তিনি অবনত মস্তকে স্বীকার করেছেন নারীর সকল অবদানকে। নারীর মর্যাদা অবমাননাকারীদের প্রতি প্রকাশ করেছেন শ্লেষ। উদ্দীপকের চতুর্থ শ্রেণির কর্মচারি আব্দুল আজিজের স্ত্রী আয়েশা। আয়েশাকে সে সাধ্যমতো দুধ, ডিম, ফলমূল কিনে খাওয়ায়। কষ্টের রোজগারের টাকা দিয়ে শহরে বাড়ি বানিয়ে নাম দেয় 'আয়েশা ভিলা'। স্ত্রীর প্রতি তার এ শ্রদ্ধা ও ভালোবাসা মূলত নারী জাতির প্রতি হৃদ্যতার দিকটিকেই তুলে ধরে। আলোচ্য কবিতার কবিও সমাজে এমন পুরুষ তথা মানুষের কামনা করেন, যে বা যারা নারীকে তুচ্ছজ্ঞান না করে যথাযথ শ্রদ্ধা ও সম্মান জানাবে। কারণ পুরুষের প্রতিটি বিজয়ে নারী শক্তি ও সাহস যুগিয়েছে। আলোচ্য কবিতায় কবির এরূপ মনোভাবের সাথে উদ্দীপকের সাদৃশ্য রয়েছে।ঘউদ্দীপকে 'নারী' কবিতায় বর্ণিত নারীকে সম্মান ও মর্যাদাদানের দিকটির ইঙ্গিত থাকলেও কবিতার সামগ্রিকভাব এখানে অনুপস্থিত। 'নারী' কবিতার কবি একজন সাম্যবাদী কবি। এ কবিতার কবি নর-নারীর মধ্যে সাম্য কামনা করেছেন। এককালে নারী-পুরুষের পৃথক মর্যাদা ছিল। নারীরা দাসী হিসেবে বিবেচিত হতো। কবির মতে, সে যুগ বাসী হয়েছে। কবি নারীদের জয়গান করে তাদের জাগরণের কথা বলেছেন। উদ্দীপকের আব্দুল আজিজ তার স্ত্রী আয়েশার জন্য অল্প উপার্জন থেকে সাধ্যমতো জিনিস কেনে। কষ্টের রোজগারে বানানো বাড়ির নামকরণ করে স্ত্রীর নামে। সে তার চাকরিজীবী স্ত্রীর চাকরি করা নিয়েও কোনো বাধার সৃষ্টি করে না। স্ত্রীকে এমন মর্যাদা ও সম্মানদানের মধ্য দিয়ে আব্দুল আজিজের যে মনোভাবটি ফুটে উঠেছে তেমনটাই কামনা করেন আলোচ্য কবিতার কবি। তবে আলোচ্য কবিতায় ভাবের ব্যাপ্তি উদ্দীপকের তুলনায় আরো বেশি। 'নারী' কবিতার কবি জগতে নর-নারীর সমান অধিকারে আস্থাবান। তাঁর মতে, পৃথিবীতে মানবসভ্যতা নির্মাণে নারী-পুরুষের অবদান সমান। কিন্তু ইতিহাসে নারীর এই অবদানকে অধিকাংশ ক্ষেত্রেই অবমূল্যায়ন করা হয়েছে। নারীর প্রতি করা হয়েছে অত্যাচার-নির্যাতন। কিন্তু এখন সম-অধিকারের দিন এসেছে, তাই নারীর অধিকারকে আর ক্ষুণ্ণ করা চলবে না। কবি সমাজে নারীর জাগরণ কামনা করেছেন। এদিকে উদ্দীপকের ক্ষুদ্র পরিসরে উঠে এসেছে ব্যক্তিপর্যায়ে নারীকে মর্যাদাদানের দিকটি। আলোচ্য কবিতার ভাবের বিস্তৃতির তুলনায় যা নগণ্যই বলা যায়। তাই বলা যায়, প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 678846)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রূপকথা অফিস থেকে ফিরেই বাসার গৃহস্থালি কাজকর্ম সম্পাদন করেন। পরিবারের সবার যত্ন-আত্তি, খোঁজ-খবর নেন। অনেক সময় রাত জেগে অফিসের জমে থাকা কাজ শেষ করেন। সকালে ঘুম থেকে উঠে নাস্তার ব্যবস্থা করেন। বাচ্চাদের স্কুলে পাঠান। স্বামীকেও টুকটাক সাহায্য করেন। তারপর আবার তার অফিস যাওয়ার প্রস্তুতি শুরু হয়ে যায়।

Options:
ক. 'নারী' কবিতায় 'মহীয়ান' শব্দটি কী অর্থে ব্যবহৃত হয়েছে?
খ. পীড়ন করিলে সে-পীড়ন এসে পীড়া দেবে তোমাকেই'- ব্যাখ্যা করো।
গ. উদ্দীপকের রূপকথার কর্মকাণ্ড 'নারী' কবিতার ভাবনার সাথে কতটুকু সাদৃশ্যপূর্ণ? ব্যাখ্যা করো।
ঘ. উদ্দীপকের রূপকথা অফিস ও সংসারের সব কাজ করলেও তিনি দাসী নন" - "নারী" কবিতার আলোকে বিশ্লেষণ করো।


Correct Answer: 

Solution:
কনারী' কবিতায় 'মহীয়ান' শব্দটি 'মহিমান্বিত' অর্থে ব্যবহৃত হয়েছে।খনারীর প্রতি অত্যাচার করলে, সে অত্যাচারজনিত ক্ষতির শিকার সমানভাবে হতে হবে পুরুষকেও। বর্তমান যুগ সাম্যের, বর্তমান যুগ বেদনার যুগ। জনগণের সমান অধিকার স্বীকার করে নেওয়ার যুগ। এ যুগে নারী-পুরুষ সবাই সব ক্ষেত্রে সমান মর্যাদার অধিকারী। এখন আর নারীদের প্রতি পূর্বেকার সময়ের মতো অত্যাচার, নির্যাতন করা চলবে না। নারী-পুরুষ মিলে সমতার ভিত্তিতে কর্মক্ষেত্রে কাজ করে সভ্যতাকে অগ্রগামী করতে হবে। সমাজে শান্তি-শ্রী বৃদ্ধি করতে হবে। আর এ সময় যদি কোনো পুরুষ নারীর প্রতি পীড়ন বা অত্যাচার করে, তার জন্য ওই পুরুষও সমান ক্ষতিগ্রস্ত হবে। এখন সময় সমতার ভিত্তিতে নারী-পুরুষের প্রীতিপূর্ণ সহ অবস্থানের। এ কথাই প্রশ্নোক্ত চরণে বোঝানো হয়েছে।গনারীদের অবদানের দিকটি তুলে ধরার সূত্রে উদ্দীপকের রূপকথার কর্মকাণ্ড 'নারী' কবিতার ভাবনার সাথে সাদৃশ্যপূর্ণ। 'নারী' কবিতার কবি নর-নারীর সাম্য বা সমান অধিকারে বিশ্বাস করেন। তাই তিনি মানবসভ্যতার বিনির্মাণে পুরুষের অবদানের সাথে সাথে নারীর অবদানকেও শ্রদ্ধাভরে স্বীকার করেছেন। তাঁর মতে, মানবসভ্যতায় নারী ও পুরুষের অবদান সমান। উদ্দীপকের রূপকথা একজন কর্মজীবী নারী। তিনি অফিসে কাজ করার সাথে সাথে ঘরের কাজেও সময় দেন। পরিবারের সবার যত্ন-আত্তি করেন, বাচ্চাদের স্কুলে পাঠান, স্বামীর কাজেও সাহায্য করেন। একইসাথে তিনি সামাজিক ও পারিবারিক দুই পরিসরেই অবদান রেখে চলেছেন। একইভাবে আলোচ্য কবিতার কবিও কবিতাটিতে সমাজের বিভিন্ন পরিসরে নারীর অবদানের কথা উল্লেখ করেছেন। বস্তুত, সমাজ-সভ্যতার উন্নয়নে নারী-পুরুষ উভয়েরই সমান অবদান রয়েছে। উদ্দীপকের রূপকথার কর্মকাণ্ড 'নারী' কবিতার এ ভাবনার সাথেই সাদৃশ্যপূর্ণ হয়ে উঠেছে।ঘপ্রশ্নোক্ত মন্তব্যটি যথার্থ বলেই আমি মনে করি। 'নারী' কবিতায় কবি নারীদের সামাজিক অবস্থানের দিকটি তুলে ধরেছেন। মানবসভ্যতার নির্মাণে পুরুষের পাশাপাশি নারীদের অবদান থাকলেও তারা নিগৃহীত ছিল। সামাজিকভাবে তারা কোনো স্বীকৃতি পায়নি। তারা ছিল অধীনস্থ দাসীদের মতো। উদ্দীপকের রূপকথা একজন কর্মজীবী নারী। নিজ দক্ষতায় অফিস ও সংসার উভয়ই সামলান তিনি। অর্থ উপার্জন করায় তিনি স্বাবলম্বী। কারও অধীনে থেকে বাধ্য হয়ে নয়, বরং নিজ দায়িত্ববোধ থেকে তিনি সংসার ও অফিসে সমানভাবে কাজ করে চলেছেন। 'নারী' কবিতায় কবি যে নারীদের দুরবস্থার কথা বলেছেন তারা ছিল অবহেলিত ও নিপীড়িত। এর বিপরীতে কবি যে সম-অধিকার প্রাপ্ত নারীদের কথা চিন্তা করেছেন উদ্দীপকের রূপকথা তেমনই একজন নারী। তিনি কারও দাসী নন। তিনি স্বাধীনভাবে অফিসে কাজ করেন, অর্থ উপার্জন করেন। অর্থনৈতিকভাবে স্বাবলম্বী রূপকথা ঘরের কাজেও সময় দেন। কারও অধীনস্থ হয়ে অধিকার বঞ্চিত হননি তিনি। বরং নিজ অধিকার-মর্যাদা বুঝে নিয়ে তিনি সমাজ ও পরিবার উভয়ক্ষেত্রেই অবদান রেখে চলেছেন। আলোচ্য কবিতার কবি নারীর এমন অবস্থানের স্বপ্নদ্রষ্টা ছিলেন, যার যোগ্য প্রতিনিধি হলেন উদ্দীপকের রূপকথা। সে বিবেচনায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 678853)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রাহেলা বানু ১৯৭১ সালে আহত মুক্তিযোদ্ধাদের সেবা-শুশ্রুষা করেছিলেন। তাঁদের খাবারের ব্যবস্থাও করেছিলেন। এভাবে মুক্তিযোদ্ধাদের সহযোগিতা করে তিনি স্বাধীনতা অর্জনে গুরুত্বপূর্ণ ভূমিকা রেখেছেন।

Options:
ক. পুরুষদের বিজয়ের পেছনে কাদের প্রেরণা ছিল?
খ. কবি 'সাম্যের গান' বলতে কী বুঝিয়েছেন?
গ. উদ্দীপকটি 'নারী' কবিতার কোন দিকের সাথে সাদৃশ্যপূর্ণ? ব্যাখ্যা করো।
ঘ. উদ্দীপকে 'নারী' কবিতার সমগ্রভাব ফুটে উঠেছে কি? উত্তরের সপক্ষে যুক্তি দাও।


Correct Answer: 

Solution:
কপুরুষদের বিজয়ের পেছনে নারীদের প্রেরণা ছিল।খসাম্যের গান' বলতে কবি নারী-পুরুষের সমঅধিকারের চেতনাকে বুঝিয়েছেন। মানবসভ্যতার অগ্রযাত্রায় নারীর অবদান পুরুষের চেয়ে কোনো অংশেই কম নয়। কবি কাজী নজরুল ইসলামের কাছে নর-নারীর প্রধান পরিচয় মানুষ হিসেবে। তিনি নর-নারীর সমঅধিকারের প্রতি বিশ্বাসী। এখানে কোনো ভেদাভেদ রাখতে তিনি আগ্রহী নন। সাম্যের গান বলতে কবি এ বিষয়টিকেই বুঝিয়েছেন।গনারী' কবিতায় উল্লিখিত ইতিহাসে নারীর অবদানের দিকটির সাথে উদ্দীপকটি সাদৃশ্যপূর্ণ। 'নারী' কবিতায় কবি নারীদের জয়গান গেয়েছেন। কবি বিশ্বাস করেন, মানবসভ্যতার ইতিহাসে নারীর অবদান পুরুষের তুলনায় কম নয়। তবে তিনি দেখেছেন নারীর অবদানের দিকটি বরাবরই উপেক্ষিত হয়েছে। কিন্তু কবি সশ্রদ্ধচিত্তে নারীর অবদানকে স্বীকার করেছেন। উদ্দীপকের রাহেলা বানু ১৯৭১ সালে মুক্তিযুদ্ধের সময় আহত মুক্তিসেনাদের সেবা করেছেন। তাদের খাবারের ব্যবস্থা করেছেন। এভাবে মুক্তিসেনাদের সহযোগিতা করে তিনি মুক্তিযুদ্ধে গুরুত্বপূর্ণ ভূমিকা রেখেছিলেন। এদিকে নারীদের নানা অবদানের কথা বলেছেন আলোচ্য কবিতার কবিও। তিনি বলেছেন, পৃথিবীর মহান সৃষ্টির অর্ধেকটা পুরুষ করলেও বাকি অর্ধেক নারীরা করেছে। যুগে যুগে নারীদের ত্যাগ, সেবা ও অনুপ্রেরণার ফলে অর্জিত হয়েছে অনেক মহান অর্জন। এভাবেই নারীর অবদানের প্রসঙ্গে উদ্দীপক ও কবিতাটি সাদৃশ্যপূর্ণ হয়ে উঠেছে।ঘনারী' কবিতায় নারীর পূর্ণরূপ প্রকাশিত হলেও উদ্দীপকে একটিমাত্র দিক উন্মোচিত হওয়ায় তা কবিতার সমগ্রভাবকে ধারণ করে না। 'নারী' কবিতায় কবি তাঁর সাম্যবাদী মানসিকতার পরিচয় দিয়েছেন। তিনি সমাজে নারী-পুরুষের সম-অধিকার প্রত্যাশা করেছেন। পৃথিবীতে যত কল্যাণকর কাজ হয়েছে তাতে নারীপুরুষের সম-অধিকার রয়েছে। কারণ নারীই পুরুষকে প্রেরণা দিয়েছে শক্তি ও সাহস জুগিয়েছে। কবিতায় নারীর ত্যাগ তিতিক্ষার কথা শ্রদ্ধার সাথে স্মরণ করেছেন কবি। উদ্দীপকের রাহেলা বানু একাত্তরের মুক্তিযুদ্ধে মুক্তিসেনাদের নানাভাবে সহযোগিতা করেছিলেন। তিনি আহত মুক্তিযোদ্ধাদের সেবা দিতেন। একইসাথে তিনি তাদের জন্য খাবারেরও ব্যবস্থা করেছেন। এভাবে তিনি স্বাধীনতা অর্জনে ভূমিকা রেখেছেন। উদ্দীপকে ১৯৭১ সালে মুক্তিযুদ্ধে নারীর অবদানের কথা বলা হয়েছে। তবে কবিতায় অন্য বিষয়বস্তুও চিত্রিত হয়েছে, যা উদ্দীপকে অনুপস্থিত। 'নারী' কবিতায় কবি বলেছেন, মানবসভ্যতায় নারী-পুরুষের অবদান সমান। যুগে যুগে নারীরাও ত্যাগ, সেবা ও প্রেরণা দিয়ে অনেক বড়ো বড়ো অর্জনে ভূমিকা রেখেছেন। তাই এখন দিন এসেছে নারীদের অবদান স্বীকার করে তাদের সমমর্যাদা দেওয়ার। এখনই সময় নারীর প্রতি নির্যাতন বন্ধ করা এবং তাদের অধিকার রক্ষা করা। এভাবেই এক বৈষম্যহীন সমাজ গড়ার প্রত্যাশা করেছেন কবি। কবিতার এ দিকগুলো উদ্দীপকে অনুপস্থিত বলে উদ্দীপকে 'নারী' কবিতার সমগ্রভাব ফুটে ওঠেনি।

Explanation:


Sub-Questions:

================================================================================
Question #6 (ID: 678858)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মুক্তার ও মৌসুমি দুজনই শ্রমিকের কাজ করে। সারাদিন কাজ করার পর মালিক তাদের বেতন দেন, সেই টাকা দিয়ে তাদের সংসার চলে। মুক্তার বেতন পায় ৫০০ টাকা আর মৌসুমি বেতন পায় ৩০০ টাকা। একই পরিমাণ কাজ করে কম বেতনের কথা বলতে গেলে মালিক তাকে জানিয়ে দেন, নারী বলেই তার বেতন কম। আমাদের সমাজে নারীদের ক্ষেত্রে এরূপ বৈষম্য বিদ্যমান। পুরুষশাসিত সমাজে নারীরা অধিকারবঞ্চিত।

Options:
ক. 'নারী' কবিতাটি কাজী নজরুল ইসলামের কোন কাব্যগ্রন্থ থেকে সংকলিত?
খ. কবির চোখে পুরুষ-রমণী কোনো ভেদাভেদ নেই কেন?
গ. উদ্দীপকের সাথে 'নারী' কবিতার কোন দিকটির সাদৃশ্য রয়েছে? ব্যাখ্যা করো।
ঘ. উদ্দীপকের ভাবনা 'নারী' কবিতার মূল চেতনাকে ধারণ করতে পারেনি।"– মন্তব্যটির সত্যতা নির্ণয় করো।


Correct Answer: 

Solution:
কনারী' কবিতাটি কাজী নজরুল ইসলামের 'সাম্যবাদী' কাব্যগ্রন্থ থেকে সংকলিত।খকবি সাম্যবাদী মানসিকতার অধিকারী বলেই তাঁর দৃষ্টিতে পুরুষ-রমণীতে কোনো ভেদাভেদ নেই।সাম্যবাদী কবি নারী-পুরুষ উভয়কেই মানুষ হিসেবে দেখেছেন। তিনি বিশ্বাস করেন, মানবসভ্যতা নির্মাণে নারী-পুরুষের অবদান সমান। তাই তো নারী-পুরুষে কোনো ভেদাভেদ দেখেন না তিনি।গউদ্দীপকের সাথে 'নারী' কবিতায় প্রকাশিত নারীদের বঞ্ছনার দিকটির সাদৃশ্য রয়েছে।'নারী' কবিতায় কবি নারীদের অধিকারের পক্ষে বক্তব্য রেখেছেন। তিনি লক্ষ করেছেন, নারী-পুরুষের সম্মিলিত প্রচেষ্টায় সভ্যতার অগ্রগতি সাধিত হলেও নারীরা তাদের অবদানের যথাযথ স্বীকৃতি পায়নি। পুরুষতান্ত্রিক সমাজে তারা তাদের প্রাপ্য সম্মান কখনোই পায়নি। উদ্দীপকে পুরুষতান্ত্রিক সমাজব্যবস্থায় নারীদের বর্ণনার চিত্র উঠে এসেছে। এ কারণেই মুক্তার এবং মৌসুমি দুজনে শ্রমিক হিসেবে কাজ করলেও মৌসুমি মুক্তারের চেয়ে অনেক কম বেতন পায়। শুধু তা-ই নয়, এ নিয়ে মালিকের সাথে কথা বলতে গেলে তিনি জানিয়ে দেন, মৌসুমি নারী বলেই তার বেতন কম। একইভাবে আলোচ্য 'নারী' কবিতায়ও কবি নানা উদাহরণ টেনে নারীদের অধিকারবঞ্চিত হওয়ার কথা তুলে ধরেছেন। অর্থাৎ নারীদের বঞ্চনার চিত্র উপস্থাপনের সূত্রে উদ্দীপকের সাথে আলোচ্য কবিতার সাদৃশ্য রয়েছে।ঘ"উদ্দীপকের ভাবনা 'নারী' কবিতার মূলচেতনাকে ধারণ করতে পারেনি” – মন্তব্যটি সম্পূর্ণরূপে।'নারী' কবিতায় কবি নারী সমাজের বদনার চিত্র তুলে ধরে এর বিরুদ্ধে সোচ্চার হয়েছেন। তিনি মনে করেন, মানবসভ্যতার উন্নয়নে নারী ও পুরুষের ভূমিকা সমান হলেও নারীরা এর যথাযথ স্বীকৃতি পায়নি। সমাজ সচেতন কবি তাই তাদের অধিকারের পক্ষে লেখনী ধারণ করেছেন। উদ্দীপকে লেখক একটি ঘটনার অবতারণা করে সমাজে বিরাজমান নারী-পুরুষ ভেদ-বৈষম্যের দিকটি উন্মোচন করেছেন। পুরুষতান্ত্রিক সমাজের বৈষম্যমূলক মানসিকতার কারণেই উদ্দীপকের মৌসুমি সমান পরিশ্রম করার পরও কম পারিশ্রমিক পায়। এর মধ্য দিয়ে মূলত আমাদের সমাজে নারীদের প্রতি নেতিবাচক মনোভাব পোষণের দিকটি ফুটে উঠেছে। 'নারী' কবিতায় কবি সুদীর্ঘকাল ধরে নারীদের ওপর চলমান বঞ্চনার চিত্র তুলে ধরেছেন। উদ্দীপকের ঘটনাবর্তের মধ্য দিয়েও এ দিকটি প্রতিভাত হয়। তবে এটিই এ কবিতার একমাত্র দিক নয়। কেননা আলোচ্য কবিতাটিতে এ ছাড়াও কবি নারীদের বঞ্চনার কারণ তুলে ধরেছেন। পাশাপাশি কবিতাটিতে তিনি এমন বঞ্চনার অবসান কামনা করেছেন এবং নারীদের অধিকারের পক্ষে বক্তব্য রেখেছেন। উদ্দীপকে এসব বিষয় সেভাবে উঠে আসেনি। সে বিবেচনায়, প্রশ্নোক্ত মন্তব্যটি পূর্ণরূপে সত্য।

Explanation:


Sub-Questions:

================================================================================
Question #7 (ID: 678864)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রাচীনকাল থেকেই সভ্যতা বিকাশে নারীর ভূমিকা অপরিসীম। নারী কখনো নদী, কখনো প্রকৃতি, কখনো কোমলতার প্রতীক, কখনো সৌন্দর্যের। নারীর জন্য যুদ্ধবিগ্রহের ঘটনাও কম নেই পৃথিবীতে। নারীর-জন্য বহু প্রাণহানি কিংবা সিংহাসনচ্যুত হওয়ার ঘটনাও আছে। অন্যদিকে, বিশ্ব শান্তি স্থাপনে নারীর অগ্রগামী ভূমিকা ইতিহাসের সাক্ষী হয়ে আছে।

Options:
ক. 'নারী' কবিতাটি কবির কোন কাব্যগ্রন্থ থেকে নেওয়া হয়েছে?
খ. কবি বর্তমান যুগকে মানুষের যুগ বলেছেন কেন? ব্যাখ্যা করো।
গ. উদ্দীপকে 'নারী' কবিতার কোন দিকটি ফুটে উঠেছে? আলোচনা করো।
ঘ. উদ্দীপকটি 'নারী' কবিতার সামগ্রিক ভাবকে ধারণ করতে পেরেছে কি? মতামত দাও।


Correct Answer: 

Solution:
কনারী' কবিতাটি কবির 'সাম্যবাদী' কাব্যগ্রন্থ থেকে নেওয়া হয়েছে।খনারী-পুরুষ সমঅধিকারের দাবি উত্থাপিত হওয়ায় কবি বর্তমান যুগকে মানুষের যুগ বলেছেন। কবি মনে করেন, সভ্যতার অগ্রগতিতে নারী-পুরুষ উভয়ের সমান অবদান রয়েছে। তবুও পুরুষশাসিত সমাজে নারীকে দীর্ঘকাল ধরে তার প্রাপ্য অধিকার থেকে বঞ্চিত করা হয়েছে। তবে বর্তমান সময়ে মানুষ নারী-পুরুষ সমান অধিকারে বিশ্বাস করে। এ যুগে প্রগতিশীল মানুষ নারী-পুরুষ পরিচয়ের ঊর্ধ্বে মানুষ পরিচয়কেই সর্বাধিক গুরুত্ব দেয়। এ কারণে কবি বর্তমান যুগকে মানুষের যুগ বলেছেন।গউদ্দীপকে 'নারী' কবিতায় উল্লিখিত সমাজ-সভ্যতার উন্নয়নে নারীদের ত্যাগ ও অবদানের দিকটি ফুটে উঠেছে। 'নারী' কবিতায় কবি নারীদের ভূমিকাকে শ্রদ্ধার সঙ্গে স্মরণ করেছেন। তিনি মনে করেন, মানবসভ্যতার অগ্রগতিতে নারীদের অবদান পুরুষের থেকে কোনো অংশে কম নয়। নারী-পুরুষের সম্মিলিত প্রয়াসেই আমরা আজকের দিনে উপনীত হয়েছি। উদ্দীপকে মানবসভ্যতার বিকাশে নারীদের গুরুত্বপূর্ণ অবদানের কথা বলা হয়েছে। সেখানে নারীর ভূমিকাকে তুলে ধরতে গিয়ে ইতিহাসকে সাক্ষী হিসেবে উপস্থাপন করা হয়েছে। একইভাবে, 'নারী' কবিতাটিও নারীদের অবদানকে নিয়েই লেখা হয়েছে। এ কবিতায় কবি দেখিয়েছেন যে, সমাজের অগ্রগতিতে নারীর ভূমিকা পুরুষের চেয়ে মোটেও কম নয়। মা, বোন, স্ত্রীর ত্যাগ, শ্রম ও প্রেরণাই পুরুষকে সকল প্রতিকূলতার বিরুদ্ধে লড়তে শিখিয়েছে। অর্থাৎ উদ্দীপক এবং আলোচ্য কবিতা উভয়ক্ষেত্রেই নারীদের ত্যাগ ও অবদানের কথা বলা হয়েছে। সে বিবেচনায়, উদ্দীপকটিতে 'নারী' কবিতায় উল্লিখিত সমাজ-সভ্যতার উন্নয়নে নারীদের অবদানের দিকটিই ফুটে উঠেছে।ঘউদ্দীপকটি 'নারী' কবিতার সামগ্রিক ভাবকে ধারণ করতে পারেনি বলেই আমি মনে করি। 'নারী' কবিতায় কবি সভ্যতার উন্নয়নে নারীদের অবদানকে তুলে ধরে তাদের জয়গান গেয়েছেন। পাশাপাশি কবিতাটিতে তিনি তাদের দীর্ঘকালের রণনার দিকটি তুলে ধরেছেন। কবি মনে করেন এই বঞ্চনার অবসান হওয়া জরুরি। উদ্দীপকে সভ্যতার বিকাশের ক্ষেত্রে নারীর ভূমিকাকে তুলে ধরে তাদের গুণগান গাওয়া হয়েছে। সেখানে নারীকে যুগপৎ সৌন্দর্য ও কোমলতার প্রতীক হিসেবে তুলে ধরা হয়েছে। শুধু তাই নয়, নারীকে কেন্দ্র করে নানা যুদ্ধ-বিগ্রহের কথাও সেখানে উল্লেখ করা হয়েছে। পাশাপাশি শান্তি স্থাপনের ক্ষেত্রে নারীদের অনন্য ভূমিকার কথাও বলা হয়েছে। 'নারী' কবিতায় কবি নারীদের জয়গান গেয়েছেন। কবি লক্ষ করেছেন, মানবসভ্যতার অগ্রযাত্রায় নারীদের গুরুত্বপূর্ণ ভূমিকা থাকলেও তাদের অবদানকে সেভাবে মূল্যায়ন করা হয়নি। সাম্যবাদী কবি তাই সকল বঞ্চনার অবসান ঘটিয়ে নারীদের যথাযোগ্য মর্যাদাদানের কথা বলেছেন। পক্ষান্তরে, উদ্দীপকটিতে কেবল এ কবিতায় উল্লিখিত নারীদের অবদানের বিষয়টিই আলোচিত হয়েছে। নারীদের অধিকার প্রতিষ্ঠার পক্ষে বলিষ্ঠ কোনো বক্তব্য সেখানে নেই। সে বিবেচনায়, উদ্দীপকটি 'নারী' কবিতার সমগ্রভাবকে ধারণ করতে পারেনি।

Explanation:


Sub-Questions:

================================================================================
Question #8 (ID: 678869)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জাহানারা বেগম একজন সফল নারী উদ্যোক্তা। স্বামীর সহযোগিতায় গড়ে তোলে তার সংগঠন 'আপনালয় নারী সংঘ'। এটি বর্তমানে দেশের অন্যতম একটি সেবামূলক প্রতিষ্ঠান। এখানে দুস্থ ও অসহায় নারীদের বিভিন্ন প্রশিক্ষণের পাশাপাশি তাদের ক্ষুদ্র ও মাঝারি ঋণ দিয়ে স্বাবলম্বী করে গড়ে তোলা হয়। বরখ আব্দুর রউফ পাবলিক।

Options:
ক. 'নারী' কবিতাটি কোন কাব্যগ্রন্থ থেকে নেওয়া হয়েছে?
খ. কবি 'সাম্যের যুগ' বলতে কী বুঝিয়েছেন?
গ. উদ্দীপকের জাহানারা বেগমের মতো নারীদের সাথে 'নারী' কবিতায় বর্ণিত নারীদের পার্থক্য নিরূপণ করো।
ঘ. উদ্দীপকে 'নারী' কবিতার মূলভাব সার্থকভাবে চিত্রিত হয়েছে”— মন্তব্যটির যথার্থতা মূল্যায়ন করো।


Correct Answer: 

Solution:
কনারী' কবিতাটি 'সাম্যবাদী' কাব্যগ্রন্থ থেকে নেওয়া হয়েছে।খসাম্যের যুগ' বলতে কবি নারী-পুরুষের সমতা বা সমান অধিকারের যুগকে বুঝিয়েছেন। কবি নারী-পুরুষ উভয়কে সমদৃষ্টিতে দেখেন। তিনি বিশ্বাস করেন, মানবসভ্যতা নারী ও পুরুষের সমান অবদানে সৃষ্টি হয়েছে। কিন্তু পৃথিবীতে পুরুষের অবদানকে যেভাবে দেখা হয়েছে, নারীর অবদানকে সেভাবে দেখা হয়নি। কবি এই ভেদ ভুলে সাম্যের গান গেয়েছেন। অর্থাৎ তিনি নারী-পুরুষের সমান মর্যাদার কথা কবিতাটিতে ব্যক্ত করেছেন। তিনি বিশ্বাস করেন, বর্তমানে সে যুগ এসে গেছে যেখানে নারীকে বঞ্চিত করে রাখার সুযোগ আর নেই।গঅধিকার বোঝানোর প্রসঙ্গ উপস্থাপনের সূত্রে উদ্দীপকের জাহানারা বেগমের মতো নারীদের সাথে 'নারী' কবিতায় উল্লিখিত নারীদের পার্থক্য রয়েছে। 'নারী' কবিতায় কবি বর্তমান পরিস্থিতিতে নারীর যথাযথ মূল্যায়নের প্রত্যাশার কথা তুলে ধরেছেন। কবির মতে, পৃথিবীতে মানবসভ্যতা বিনির্মাণে নারী ও পুরুষের সমান অবদান রয়েছে। পাশাপাশি কবিতাটিতে আর্থ-সামাজিক উন্নয়নে পুরুষ ও নারীর সমভূমিকার কথা তুলে ধরেছেন। উদ্দীপকে সফল নারী উদ্যোক্তা হিসেবে জাহানারা বেগমের সাফল্যগাথা উপস্থাপিত হয়েছে। স্বামীর সহযোগিতায় তিনি সেবামূলক প্রতিষ্ঠান গড়ে তোলেন। দুস্থ ও অসহায় নারীদের বিভিন্ন প্রশিক্ষণের পাশাপাশি ক্ষুদ্র ঋণ দিয়ে তাদের স্বাবলম্বী করে তোলার এ প্রচেষ্টা সত্যিই প্রশংসনীয়। 'নারী' কবিতায় কবি নারীর জয়গান গেয়েছেন। পুরুষের পাশাপাশি নারীরাও যে সমানভাবে সকল কাজের অংশীদার তা তিনি সশ্রদ্ধ চিত্তে স্বীকার করেছেন। কিন্তু নারীর প্রতি পুরুষের সহযোগী মনোভাবের দিকটি উঠে আসেনি। অন্যদিকে, উদ্দীপকের বক্তব্যে সফল নারী হিসেবে প্রতিষ্ঠিত জাহানারা বেগমের প্রতি তার স্বামীর সহযোগিতার কথা বর্ণিত হয়েছে, সেখানে আলোচ্য কবিতাটিতে উল্লিখিত নারীদের ব্যতিক্রম চিত্র পরিলক্ষিত হয়। যা উদ্দীপকের জাহানারার মতো নারীদের সাথে 'নারী' কবিতায় বর্ণিত নারীদের পার্থক্য তৈরি করে।ঘনারীর অবদান ও তার স্বীকৃতি 'নারী' কবিতার মূলভাব, যা উদ্দীপকে সার্থকভাবে চিত্রিত হয়েছে। 'নারী' কবিতায় কবি সভ্যতা বিনির্মাণে নারী-পুরুষের সমান অবদানের কথা বলেছেন। পুরুষের একার অংশগ্রহণে কোনো বিজয় অর্জিত হয়নি। সবক্ষেত্রেই রয়েছে নারীর সমান অবদান। কিন্তু ইতিহাসের পাতায় কেবল পুরুষের নাম লিপিবদ্ধ আছে, নারীদের অবদানের কথা লেখা নেই। কবি নারীর এমন অবমূল্যায়নের অবসান কামনা করেছেন। উদ্দীপকে সফল নারী-উদ্যোক্তা জাহানারা বেগমের অবদানের কথা তুলে ধরা হয়েছে। তিনি স্বামীর সহযোগিতায় সেবামূলক প্রতিষ্ঠান গড়ে তোলেন। ক্ষুদ্র শিল্পের প্রশিক্ষণের পাশাপাশি দুস্থ ও গরিব নারীদের বিভিন্ন ক্ষুদ্র ঋণ প্রদান করে তিনি সমাজে গুরুত্বপূর্ণ ভূমিকা রাখছেন। তাঁর পরিশ্রমে গড়ে ওঠা প্রতিষ্ঠানটি আজ দেশের দারিদ্র্য মোচনে গুরুত্বপূর্ণ ভূমিকায় অবতীর্ণ হয়েছে। সর্বত্র আজ তারই জয়-জয়কার। 'নারী' কবিতায় কবি নারীর অবদানের কথা তুলে ধরার পাশাপাশি সমাজ কর্তৃক তাদের অবমূল্যায়নের চিত্রও তুলে ধরেছেন। যুগ যুগ ধরে নারী কখনো স্ত্রী হয়ে, কখনো মাতা হয়ে পুরুষের অবদানের পেছনে ভূমিকা রেখে আসছেন। এক্ষেত্রে ইতিহাসে পুরুষের অবদানের কথা লেখা হলেও, নারীর অবদানের কথা লেখা হয়নি কখনো। অথচ সমাজে নারী ও পুরুষের অবদান সমান। নারীর ভূমিকা ছাড়া পুরুষ একা কোনো বিজয় আনতে পারেনি। তাই কবি আশাবাদ ব্যক্ত করেছেন যে, বর্তমান সাম্যের যুগে নারী তার কর্মের ও ত্যাগের স্বীকৃতি পাবে। উদ্দীপকে জাহানারা বেগমের আত্মপ্রতিষ্ঠা কবির আশাবাদেরই প্রতিফলন। সে বিবেচনায় “উদ্দীপকে 'নারী' কবিতার মূলভাব সার্থকভাবে চিত্রিত হয়েছে”— মন্তব্যটি যথার্থ।

Explanation:


Sub-Questions:

================================================================================
Question #9 (ID: 678874)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জমিলা খাতুন তার ৮ জনের সংসারে সকাল থেকে সন্ধ্যা অবধি কাজ করে। তার স্বামী করিম বখশ মনে করেন মহিলারা বাড়িতে থেকে কী এমন কাজ করে, আমরা বাহিরে অনেক বেশি কাজ করি। অপরদিকে জামান সাহেব চাকরি করার পাশাপাশি ঘরোয়া কাজে স্ত্রীকে সাহায্য করেন এবং বলেন তোমরা অনেক কাজ করো, আমরা তোমাদের কাজের মূল্যায়ন করি না।

Options:
ক. 'ডঙ্কা' শব্দের অর্থ কী?
খ. কবির দৃষ্টিতে 'পুরুষ-রমণী'তে কোনো ভেদাভেদ নেই কেন? বুঝিয়ে দাও।
গ. উদ্দীপকের জমিলা খাতুনের সাথে 'নারী' কবিতার কাদের মিল রয়েছে? ব্যাখ্যা করো।
ঘ. উদ্দীপকের জামান সাহেবের মনোভাবে 'নারী' কবিতার কবির প্রত্যাশাই ফুটে উঠেছে”— বিশ্লেষণ করো।


Correct Answer: 

Solution:
কডঙ্কা' শব্দের অর্থ— 'জয়ঢাক'।খ"কবি সাম্যবাদী মানসিকতার অধিকারী বলেই তাঁর দৃষ্টিতে পুরুষ-রমণীতে কোনো ভেদাভেদ নেই। সাম্যবাদী কবি নারী-পুরুষ উভয়কেই মানুষ হিসেবে দেখেছেন। তিনি বিশ্বাস করেন, মানবসভ্যতা নির্মাণে নারী-পুরুষের অবদান সমান। তাই তো নারী-পুরুষে কোনো ভেদাভেদ দেখেন না তিনি।"গউদ্দীপকে জমিলা খাতুনের সাথে 'নারী' কবিতায় বর্ণিত অবমূল্যায়িত নারীদের মিল রয়েছে। 'নারী' কবিতায় কবি নারীদের অধিকারের পক্ষে কলম ধরেছেন। সশ্রদ্ধচিত্তে স্বীকার করেছেন সমাজ বিনির্মাণে নারীর অবদানকে। যুগে যুগে সভ্যতা বিনির্মাণে নারীরা কীভাবে অবদান রেখেছে, ত্যাগ তিতিক্ষার পরিচয় দিয়েছে কবিতায় তা চমৎকারভাবে উপস্থাপন করেছেন। একই সাথে তিনি কামনা করেছেন নারীরা যেন তাদের যোগ্য মর্যাদা পায়। উদ্দীপকের জমিলা খাতুনের সংসারে আটজন মানুষ। তিনি এত বড়ো পরিবারের জন্য সকাল থেকে সন্ধ্যা পর্যন্ত পরিশ্রম করেন। কিন্তু তার স্বামী মনে করেন যে, গৃহিণী জমিলার তেমন কোনো কাজই করতে হয় না। নারীর অবদানকে স্বীকৃতি না দেওয়ার প্রসঙ্গটি ফুটে উঠেছে আলোচ্য কবিতায়ও। কবি বলেছেন, মানবসভ্যতা বিনির্মাণে নারী-পুরুষের অবদান সমান হলেও ইতিহাসে তা নিয়ে ততটা লেখালেখি হয়নি। নারীর ভূমিকাকে অবমূল্যায়ন করা হয়েছে বরাবরই। উদ্দীপকের জমিলা সেই অবমূল্যায়িত নারীদেরই প্রতিনিধি।ঘনারীকে তার যথাযোগ্য মূল্যায়ন ও মর্যাদা প্রদানের দিক দিয়ে উদ্দীপকের জামান সাহেবের মনোভাবে 'নারী' কবিতার কবির প্রত্যাশাই ফুটে উঠেছে। 'নারী' কবিতার কবি সমাজে নারী-পুরুষে ভেদাভেদ চান না। তিনি তাদের মাঝে কামনা করেন সাম্য। আর সাম্য প্রতিষ্ঠায় এগিয়ে আসতে হবে নারী-পুরুষ উভয়কেই। উদ্দীপকের জামান সাহেব চাকরি করার পাশাপাশি ঘরোয়া কাজেও স্ত্রীকে সাহায্য করেন। কারণ তিনি বোঝেন তার স্ত্রী সারাদিন ঘরে অক্লান্ত পরিশ্রম করেন। নারীদের কাজের মূল্যায়ন না হওয়ায় আক্ষেপও প্রকাশ করেন তিনি। এদিকে জামান সাহেবের মতো মানসিকতাই আলোচ্য কবিতার কবি আশা করেন, যেখানে পুরুষ নারীকে নিজে থেকেই মর্যাদা দেবে। সাম্যবাদী কবি কাজী নজরুল ইসলামের কাছে নারী-পুরুষের মাঝে কোনো ভেদাভেদ নেই। তাঁর কাছে দুজনের পরিচয় হলো তারা মানুষ। দুজন সমান হলেও সমাজে নারী নিগৃহীত ও অবমূল্যায়িত হয়। কবি তাই নারীদের সম-অধিকারের পক্ষে কথা বলেছেন। কবি প্রত্যাশা করেন নারীর মূল্যায়ন হবে সমাজে। জামান সাহেবও নারীর মর্যাদায় বিশ্বাসী, যা তাঁর আচরণ ও কথায় ফুটে উঠেছে। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #10 (ID: 678880)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
উদ্দীপক: নারীদের প্রেরণাদায়ক একটি নাম আনোয়ারা। একজন নারী হয়ে জাতিসংঘসহ বিশ্বের বিভিন্ন দেশে নির্বাচন-সংক্রান্ত কাজ করেছেন। সম্প্রতি সিটি কর্পোরেশন নির্বাচনের মতো বিশাল কর্মযজ্ঞ তিনি কৃতিত্বের সাথে সমাপ্ত করেছেন। রিটার্নিং অফিসার হিসেবে তিনি অন্য পুরুষ সহকর্মীদের কাছ থেকে যথাযথ সাহায্য-সহযোগিতা পেয়েছেন। নারী বলে কোথাও তাকে সমস্যায় পড়তে হয়নি।

Options:
ক. 'নারী' কবিতাটি কাজী নজরুল ইসলামের কোন কাব্যগ্রন্থ থেকে সংকলিত?
খ. কবি বর্তমান সময়কে 'বেদনার যুগ' বলতে কী বুঝিয়েছেন?
গ. আনোয়ারার কার্যক্রমে 'নারী' কবিতার যে দিকটি উদ্ভাসিত হয়েছে তার বর্ণনা দাও।
ঘ. উদ্দীপকে কবি কাজী নজরুল ইসলামের অনুভূতির প্রতিফলন ঘটলেও 'নারী' কবিতায় কবি আরও বেশি বাঙ্ময়—বক্তব্যটি বিশ্লেষণ করো।


Correct Answer: 

Solution:
কনারী' কবিতাটি কাজী নজরুল ইসলামের 'সাম্যবাদী' কাব্যগ্রন্থ থেকে সংকলিত।খঅধিকারের দিক থেকে নারী ও পুরুষের সমতা বিধানের জন্য কবি বর্তমান সময়কে বেদনার যুগ বলেছেন। বর্তমান যুগ নারী-পুরুষের সমঅধিকারের যুগ। একসময় নারীরা ছিল পুরুষের দাসী। পুরুষ নারীর ব্যথা-বেদনার প্রতি কোনো গুরুত্বই দিত না। কিন্তু সময় এখন পাল্টেছে। এ সময়ে এসে নর-নারী পরস্পরের ব্যথার সমভাগী হবে এটাই কবির প্রত্যাশা। আর এ ভাবনা থেকেই কবি এ যুগকে বেদনার যুগ বলেছেন।গবর্তমান সময়ে নারীরা ঘরে বসে নেই। তাদেরকে দুর্বল, দায়িত্ব পালনে অক্ষম ভাবার কোনো অবকাশ নেই। সুযোগ পেলে ও দায়িত্ব দিলে যেকোনো কঠিন কাজও তারা যথার্থভাবে সম্পাদনের ক্ষমতা রাখে— 'নারী' কবিতায় কবি এমনই মতামত পোষণ করেছেন। প্রয়োজনে যেকোনো কঠিন দায়িত্বের কাজও নারীরা সুষ্ঠুভাবে সম্পাদন করতে পারে 'নারী' কবিতার এই বক্তব্যটিই উদ্দীপকের আনোয়ারার কার্যক্রমে ফুটে উঠেছে। উদ্দীপকে সিটি কর্পোরেশন নির্বাচনের মতো বিশাল এক দায়িত্ব পালন করেছেন আনোয়ারা। সফল এক নারী হিসেবে রিটার্নিং অফিসারের গুরু দায়িত্ব পালন করেছেন তিনি। তাছাড়া জাতিসংঘসহ বিশ্বের বিভিন্ন দেশেও তিনি বিভিন্ন নির্বাচনে গুরুত্বপূর্ণ দায়িত্ব পালন করেছেন। নারী বলে ভয়ে তিনি দায়িত্ব থেকে পিছিয়ে আসেননি। আলোচ্য কবিতার কবিও নারীকে এভাবেই উপস্থাপন করেছেন। উদ্দীপকের আনোয়ারা যেন কবির প্রত্যাশিত নারী। অর্থাৎ তাঁর মাঝে কবির আকাঙ্ক্ষিত নারীর সক্ষমতার দিকটি উদ্ভাসিত হয়েছে।ঘউদ্দীপকে কাজী নজরুল ইসলামের অনুভূতির প্রতিফলন ঘটলেও 'নারী' কবিতায় কবির বক্তব্য আরও বেশি বিস্তৃত ও স্পষ্ট। 'নারী' কবিতায় বর্ণিত নজরুলের বক্তব্যকে যথার্থরূপে প্রমাণ করে উদ্দীপকের আনোয়ারার দায়িত্বপূর্ণ ও সাহসী আচরণ। কবি নারীকে উপস্থাপন করেছেন ত্যাগী, প্রেরণাদায়ী ও শক্তির উৎস হিসেবে। তিনি আরও বলেছেন, নারীর প্রতি পুরুষশাসিত সমাজের বনার কথা। এরপর সমাজে নারীর সমঅধিকার প্রতিষ্ঠার দিকটিও তুলে ধরেছেন। উদ্দীপকে উল্লিখিত নির্বাচনি কর্মকর্তা আনোয়ারার কাজকর্মে নারীর দায়িত্বশীল ভূমিকাটি স্পষ্ট হয়েছে। নারী যে সকল ধরনের কাজে সক্ষম তা তার চরিত্রের মধ্য দিয়ে ফুটে উঠেছে। তবে 'নারী' কবিতায় এর পাশাপাশি কাজী নজরুল ইসলাম সমাজে নারীর সার্বিক অবদানকে চিহ্নিত করেছেন। কাজী নজরুল ইসলাম তাঁর 'নারী' কবিতায় নানা উদাহরণের সাহায্যে দেখিয়েছেন, নারীরা কোনো বিচারেই পুরুষের চেয়ে পিছিয়ে ছিল না, আজও পিছিয়ে নেই। সুযোগ পেলেই তারা তাদের যোগ্যতার প্রমাণ রেখেছে নানাভাবে। ইতিহাস সে ব্যাপারে সাক্ষ্য দেয়। উদ্দীপকের আনোয়ারা সে ইতিহাসেরই ধারাবাহিকতা মাত্র। তিনি সকলের সহযোগিতা নিয়ে তাঁর ওপর অর্পিত দায়িত্ব সুষ্ঠুভাবে পালন করেছেন। তবে, 'নারী' কবিতায় সভ্যতায় নারীর অবদান সম্পর্কে নজরুলের বক্তব্য অনেক বিস্তৃত ও বিচিত্রমুখী। উদ্দীপকে তার একটি অংশের ছায়া পড়েছে মাত্র।

Explanation:


Sub-Questions:

================================================================================
Question #11 (ID: 678884)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
উদ্দীপক: জনৈক সমালোচকের মতে ব্রিটিশ ভারতে বঙ্গীয় মুসলমান নারীসমাজ ছিল অজ্ঞতা, কুসংস্কার ও ধর্মীয় বিধি-নিষেধের নিগড়ে আবদ্ধ। নিরক্ষরতা, অশিক্ষা ও সামাজিক ভেদ-বুদ্ধিও ছিল তাদের জন্য নিয়তির মতো সত্য। অবরুদ্ধ জীবনযাপনে অভ্যস্ত এক অসহায় জীবে তারা পরিণত হয়েছিলেন। এদেরকে আলোর জগতে আনার জন্য রোকেয়া সাখাওয়াত হোসেন আজীবন সংগ্রাম করে গেছেন। তাঁর বক্তব্য— ‘আমরা সমাজেরই অর্ধাক্তা। আমরা পড়িয়া থাকিলে সমাজ উঠিবে কীভাবে? কোন এক পা বাধিয়া রাখিলে সে খোঁড়াইয়া কতদূর চলিবে? পুরুষের স্বার্থ এবং আমাদের স্বার্থ ভিন্ন নহে— একই।’

Options:
ক. 'বিজয়-লক্ষ্মী নারী' অর্থ কী?
খ. 'সাম্যের গান' বলতে কবি কী বুঝিয়েছেন?
গ. জনৈক সমালোচকের মতটি 'নারী' কবিতার কোন দিকটির সাথে সাদৃশ্যপূর্ণ— ব্যাখ্যা করো।
ঘ. বেগম রোকেয়ার বক্তব্য যেন কাজী নজরুল ইসলামের 'নারী' কবিতারই প্রতিধ্বনি— উক্তিটি মূল্যায়ন করো।


Correct Answer: 

Solution:
কবিজয়-লক্ষ্মী নারী অর্থ হলো— জয়ের নিয়ন্তা দেবী রূপ নারী।খসাম্যের গান' বলতে কবি নারী-পুরুষের সমঅধিকারের চেতনাকে বুঝিয়েছেন। মানবসভ্যতার অগ্রযাত্রায় নারীর অবদান পুরুষের চেয়ে কোনো অংশেই কম নয়। কবি কাজী নজরুল ইসলামের কাছে নর-নারীর প্রধান পরিচয় মানুষ হিসেবে। তিনি নর-নারীর সমঅধিকারের প্রতি বিশ্বাসী। এখানে কোনো ভেদাভেদ রাখতে তিনি আগ্রহী নন। সাম্যের গান বলতে কবি এ বিষয়টিকেই বুঝিয়েছেন।গনারী ও পুরুষ উভয়েই সমাজের জন্যে সমান— 'নারী' কবিতার এ ভাবনার সঙ্গে উদ্দীপকের সমালোচকের মতটি সাদৃশ্যপূর্ণ। 'নারী' কবিতায় কবি কাজী নজরুল ইসলাম বর্তমান পরিস্থিতিতে নারীর যথাযথ মূল্যায়নের কথা তুলে ধরেছেন। তেমনই উদ্দীপকে উল্লিখিত সমালোচক রোকেয়া সাখাওয়াত হোসেনের প্রসঙ্গ উত্থাপন করে দেখিয়েছেন নারী সমাজের গুরুত্বপূর্ণ অর্ধাংশ। তাদেরকে বাদ দিয়ে কিংবা বঞ্চিত রেখে সমাজের প্রকৃত উন্নয়ন সম্ভব নয়। উদ্দীপকের সমালোচকও তাঁর বক্তব্যে 'নারী' কবিতায় বর্ণিত নারীর পরাধীনতার কথা তুলে ধরেছেন। কিন্তু আজ সময় পাল্টেছে। আমাদের সামাজিক ব্যবস্থায় নারীর যথার্থ মর্যাদা প্রদানের সময় এসেছে। উদ্দীপকের জনৈক সমালোচকের এ মতটিই কবিতার সঙ্গে সাদৃশ্যপূর্ণ। কারণ নারী-পুরুষ উভয়েই সমাজের জন্যে সমান গুরুত্বপূর্ণ।ঘনারী' কবিতায় বর্ণিত কাজী নজরুল ইসলামের কথারই প্রতিধ্বনি শোনা যায় উদ্দীপকে উদ্ধৃত বেগম রোকেয়ার বক্তব্যে। কবি কাজী নজরুল ইসলাম 'নারী' কবিতায় নারীর আর্থসামাজিক উন্নয়নে নারীসমাজের অবদানের কথা বলেছেন। তার মতে, সমাজের উন্নতির মূলসূত্র হচ্ছে নারী-পুরুষের সমান অংশগ্রহণ। উদ্দীপকে উদ্ধৃত রোকেয়ার বক্তব্যের মূলকথাই হচ্ছে সমাজের অর্ধেক অংশ হিসেবে নারীদের প্রাপ্য মর্যাদা দান। নারী-পুরুষের সমান অধিকার প্রসঙ্গে 'নারী' কবিতায় কাজী নজরুল ইসলাম একই সত্য উচ্চারণ করেছেন। এদেশের প্রচলিত সমাজব্যবস্থায় নারীরা যুগে যুগে অবহেলিত থেকেছে। কাজী নজরুল ইসলাম ও রোকেয়া সাখাওয়াত হোসেন উভয়ই তাদের লেখায় নারীর যথার্থ মূল্যায়নের প্রয়োজনীয়তা ব্যাখ্যা করেছেন। পাঠ্যভুক্ত 'নারী' কবিতা এবং উদ্দীপকে উদ্ধৃত রোকেয়ার বক্তব্য একথাই প্রমাণ করে। সমাজ ও রাষ্ট্রের উন্নতির স্বার্থে অগ্রসর ভূমিকা রাখা জরুরি। বেগম রোকেয়ার বক্তব্যই যেন কাজী নজরুলের বক্তব্যের মধ্যে প্রতিধ্বনিত হয়েছে।

Explanation:


Sub-Questions:

================================================================================
Question #12 (ID: 678888)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
উচ্চশিক্ষিত হাসনা বেগম গৃহিণী। সকাল থেকে প্রতিদিন সাংসারিক সকল কাজ নিজেই করেন। তাঁর স্বামী রহমান সাহেব প্রতিদিন অফিস থেকে ফিরে স্ত্রীর বানানো চা খেতে খেতে টেলিভিশন দেখে সময় কাটান। আর কথায় কথায় স্ত্রীকে বলেন, তোমার তো কোনো কাজই নেই। সারাদিন ঘরে বসে সময় কাটাও। এমন অবজ্ঞামূলক কথার জবাবে হাসনা বেগম বলেন, তোমারগুলো কাজ আর আমারগুলো কাজ না। তুমি কাজ করে টাকা পাও, কিন্তু আমি পুরো সংসার পরিচালনা করেও আমার কাজের কোনো স্বীকৃতি নেই।

Options:
ক. মহীয়ান শব্দটি 'নারী' কবিতায় কোন অর্থে ব্যবহৃত হয়েছে?
খ. পীড়ন করিলে সে-পীড়ন এসে পীড়া দেবে তোমাকেই'- ব্যাখ্যা করো।
গ. উদ্দীপকের রহমান সাহেবের মনোভাব 'নারী' কবিতার কোন দিকটিকে নির্দেশ করে? ব্যাখ্যা করো।
ঘ. উদ্দীপকের হাসনা বেগম চরিত্রে 'নারী' কবিতার কবির মনোভাবের বহিঃপ্রকাশ ঘটেছে।— মূল্যায়ন করো।


Correct Answer: 

Solution:
কমহীয়ান শব্দটি 'নারী' কবিতায় মহিমান্বিত অর্থে ব্যবহৃত হয়েছে।খনারীর প্রতি অত্যাচার করলে, সে অত্যাচারজনিত ক্ষতির শিকার সমানভাবে হতে হবে পুরুষকেও। বর্তমান যুগ সাম্যের, বর্তমান যুগ বেদনার যুগ। জনগণের সমান অধিকার স্বীকার করে নেওয়ার যুগ। এ যুগে নারী-পুরুষ সবাই সব ক্ষেত্রে সমান মর্যাদার অধিকারী। এখন আর নারীদের প্রতি পূর্বেকার সময়ের মতো অত্যাচার, নির্যাতন করা চলবে না। নারী-পুরুষ মিলে সমতার ভিত্তিতে কর্মক্ষেত্রে কাজ করে সভ্যতাকে অগ্রগামী করতে হবে। সমাজে শান্তি-শ্রী বৃদ্ধি করতে হবে। আর এ সময় যদি কোনো পুরুষ নারীর প্রতি পীড়ন বা অত্যাচার করে, তার জন্য ওই পুরুষও সমান ক্ষতিগ্রস্ত হবে। এখন সময় সমতার ভিত্তিতে নারী-পুরুষের প্রীতিপূর্ণ সহ অবস্থানের। এ কথাই প্রশ্নোক্ত চরণে বোঝানো হয়েছে।গউদ্দীপকের রহমান সাহেবের মনোভাব 'নারী' কবিতার নারীর প্রতি বৈষম্যের দিকটিকে নির্দেশ করে। 'নারী' কবিতায় পুরুষ ও নারীকে সমান চোখে দেখার প্রতায় ব্যস্ত করেছেন কবি। কিন্তু এ সমাজ সর্বদাই পুরুষ ও নারীর মধ্যে একটি পার্থক্যের রেখা তৈরি করে রেখেছে। তাই নারীরা বঞ্চনার শিকার হচ্ছে সর্বত্র। প্রতি ক্ষেত্রে পুরুষকে অগ্রাধিকার দেওয়ায় পুরুষের অবদান যেভাবে স্বীকার করা হচ্ছে সেভাবে নারীর অবদান স্বীকৃত হচ্ছে না। উদ্দীপকেও উচ্চশিক্ষিত হাসনা বেগম গৃহিণী হয়ে বাড়ির সকল কাজ নিজ হাতে করেন। তার স্বামী রহমান সাহেব অফিস থেকে ফিরে টিভি দেখেন আর বলেন স্ত্রী সারাদিন ঘরে বসে বসে সময় কাটায়। অথচ তিনি যখন অফিস থেকে ফিরে বিশ্রাম করেন, তখনো হাসনা বেগম সংসারের কাজ করেন। এত কাজের পরও তিনি কাজের স্বীকৃতি না পেয়ে অবজ্ঞামূলক কথা বলেন। এ বিষয়টির প্রেক্ষিতে আমরা বলতে পারি, উদ্দীপকের রহমান সাহেবের মনোভাব 'নারী' কবিতার নারীদের প্রতি বৈষম্যের দিকটিকে ইঙ্গিত করে।ঘউদ্দীপকের হাসনা বেগম চরিত্রে 'নারী' কবিতার কবির মনোভাবের বহিঃপ্রকাশ ঘটেছে— উক্তিটি সঠিক। 'নারী' কবিতার কবি নারী-পুরুষের মধ্যে ভেদাভেদে বিশ্বাসী নন। তিনি মনে করেন, মানবসভ্যতা নির্মাণে নারী-পুরুষের অবদান সমান, কিন্তু ইতিহাসে পুরুষের অবদানকে যেভাবে ফুটিয়ে তোলা হয়েছে, নারীকে সেভাবে ফুটিয়ে তোলা হয়নি। নারী-পুরুষের সম্মিলিত প্রচেষ্টাতেই এই পৃথিবী সুন্দর হবে। উদ্দীপকে নারী-পুরুষ বৈষম্যের দিকটি বলা হয়েছে। উদ্দীপকের হাসনা বেগম শিক্ষিত গৃহিণী। তিনি সারাদিন ঘরের সব কাজ করেন। অথচ তার স্বামী অফিস থেকে এসে বলেন, সে কোনো কাজই করে না। তখন হাসনা বেগম তার স্বামীর অবজ্ঞামূলক কথার প্রতিবাদ করেন। ঘরের অনেক কাজ করার পরও যে নারীদের কোনো স্বীকৃতি হয় না, সে কথাই উদ্দীপকের হাসনা বেগমের কথায় ফুটে ওঠে। 'নারী' কবিতার কবি ও উদ্দীপকের হাসনা বেগম দুজনই নারীদের সম-অধিকারের বিষয়টি বোঝাতে চেয়েছেন। কবির মতে, নারী-পুরুষের সম্মিলিত প্রচেষ্টাতেই মানবসভ্যতা গড়ে উঠেছে। উদ্দীপকের হাসনা বেগমও বলেন, নারীরা তাদের কাজের স্বীকৃতি পায় না। পুরুষদের মতো নারীদের কাজেরও মূল্যায়ন হওয়া উচিত। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #13 (ID: 678894)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
২৩ মে ২০১২ 'প্রথম আলো' পত্রিকায় বাংলাদেশের প্রথম এভারেস্ট বিজয়ী বাঙালি নারী নিশাত মজুমদারকে নিয়ে একটি প্রতিবেদন প্রকাশিত হয়। এ প্রতিবেদনে নিশাত মজুমদার বলেন, 'সত্যিই জয় করলাম'। এভারেস্টের চূড়ায় পৌঁছার পর এটাই তার প্রথম অনুভূতি। সকল বাধা বিপত্তি জয় করে নিশাত মজুমদার পৌঁছে গেছেন এভারেস্টের চূড়ায়। পৃথিবীর কাছে বাংলাদেশকে উপস্থাপন করেছেন নতুন মাত্রায়।

Options:
ক. কত সালে বাঙালি পল্টন ভেঙে দেওয়া হয়?
খ. কত নারী দিল সিঁথির সিঁদুর' দ্বারা কবি কী বোঝাতে চেয়েছেন?
গ. উদ্দীপকের নিশাত মজুমদারের মধ্যে 'নারী' কবিতার যে দিকটি ফুটে উঠেছে তার বর্ণনা দাও।
ঘ. উদ্দীপকে 'নারী' কবিতার মূল অনুভূতি প্রতিফলিত হয়েছে কি? তোমার উত্তরের সপক্ষে যুক্তি দাও।


Correct Answer: 

Solution:
ক১৯১৯ সালে বাঙালি পল্টন ভেঙে দেওয়া হয়।খকত নারী দিল সিঁথির সিঁদুর'— বলতে অসংখ্য নারীর স্বামী হারানোর কথা বলা হয়েছে। কাজী নজরুল ইসলাম 'নারী' কবিতায় নারীকে প্রাপ্য সম্মানটুকু জানাতে চেয়েছেন। কবির মতে, জগতের সকল উন্নয়ন কর্মকাণ্ডে নারী ও পুরুষ সমান অংশগ্রহণ করেছে। যেখানে পুরুষ যুদ্ধ করে খুন হয়েছে; সেই একই যুদ্ধে নারী হয়েছে বিধবা। অর্থাৎ সভ্যতার নির্মাণে নারীরও পুরুষের মতো সমান অংশীদার।গউদ্দীপকের নিশাত মজুমদারের মধ্যে 'নারী' কবিতার নারীর ক্ষমতায়নের বিষয়টি ফুটে উঠেছে। 'নারী' কবিতায় কবি পুরুষের পাশাপাশি সভ্যতাকে এগিয়ে নিয়ে যাওয়ার কাজে নারীর ত্যাগ ও পরিশ্রমের কথা বলেছেন। কবি মনে করেন, নারী পুরুষের অধীনস্থ থেকে বা অন্তঃপুরে থেকে অত্যাচার সহ্য করার দিন শেষ। তাঁর মতে, নারী ও পুরুষকে সম্মিলিতভাবে উজ্জ্বল ভবিষ্যৎ রচনা করতে হবে। উদ্দীপকের নিশাত মজুমদার চলার পথের সব বাধা অতিক্রম করে এভারেস্ট জয় করেন। নারীরাও যে আপন শক্তি দিয়ে দেশকে বিশ্বের দরবারে উপস্থাপন করতে পারে, উদ্দীপকের নিশাত তারই উজ্জ্বল দৃষ্টান্ত। একইভাবে 'নারী' কবিতায় কবি নারীদের যোগ্য সম্মান প্রত্যাশা করেছেন। তাঁর ধারণা বর্তমান যুগে নারীরা তাদের কর্মের মধ্য দিয়ে নিজেদের সম্মানের আসনে প্রতিষ্ঠিত করবে। উদ্দীপকের নিশাত মজুমদার তারই বাস্তব প্রতিফলন।ঘউদ্দীপকে 'নারী' কবিতার মূল অনুভূতি প্রতিফলিত হয়েছে। 'নারী' কবিতায় কবি নারী-পুরুষের সাম্যের কথা বলেছেন। তিনি মনে করেন, বিশ্বকে এগিয়ে নিয়ে যেতে নারী-পুরুষ উভয়েরই অবদান রয়েছে। কিন্তু ইতিহাসে পুরুষের অবদান যতটা লেখা হয়েছে নারীর অবদান ততটা লেখা হয়নি। তাই তিনি নারী-পুরুষকে সম্মিলিতভাবে সামনে এগিয়ে যেতে বলেছেন। উদ্দীপকে নিশাত মজুমদার পৃথিবীর সর্বোচ্চ চূড়া জয় করেছেন। তাঁকে নিয়ে তাই প্রকাশিত হয় প্রতিবেদন। এভারেস্ট জয় করে সেখানে তিনি তাঁর মনের ভাব ব্যক্ত করেন উচ্ছ্বাসের সাথে। একজন নারী হয়েও চলার পথের সব বাধা অতিক্রম করে তিনি পৌঁছে গেছেন অভীষ্ট লক্ষ্যে। 'নারী' কবিতায় যে নারী-পুরুষের সমঅধিকারের কথা বলা হয়েছে, উদ্দীপকে নিশাত মজুমদার দেখিয়ে দিয়েছে নারীরা কোনো অংশে পুরুষের চেয়ে পিছিয়ে নেই। 'নারী' কবিতায় কবি আহ্বান করেছেন নারীর প্রতি অবমূল্যায়ন বন্ধ করতে। উদ্দীপকের নিশাত মজুমদার এমনই এক নারী মূর্তির প্রতীক। তিনি পুরুষশাসিত সমাজের রক্তচক্ষু উপেক্ষা করে, সকল বাধা অতিক্রম করে জয় করেছেন পাহাড়চূড়া। তাই বলা যায়, উদ্দীপকে 'নারী' কবিতার মূলভাব প্রতিফলিত হয়েছে।

Explanation:


Sub-Questions:

