================================================================================
Question #1 (ID: 679483)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কুমিল্লা রেলস্টেশনের পাশে ফুটপাতে উদাস দৃষ্টিতে বসে আছে বৃদ্ধা হাজেরা বেগম। পৌষ মাসের গভীর রাত। পরনে ময়লা ছেঁড়া শাড়ি। ঘন কুয়াশার আড়ালে সোডিয়াম লাইটের উজ্জ্বল আলোয় তার বিবর্ণ মুখের ঝাপসা চাহনি দেখা যাচ্ছিল। একদিন তার স্বামী-সংসার ছিল। আজ কেউ নেই তার পাশে। সারাদিন ভিক্ষা, রাতে ফুটপাতে রাত কাটে।

Options:
ক. সুকান্ত ভট্টাচার্য কবে জন্মগ্রহণ করেন?
খ. 'প্রার্থী' কবিতায় 'রোদ্দুরের তৃষ্ণা' বলতে কী বোঝানো হয়েছে?
গ. উদ্দীপকের ভাবের সঙ্গে 'প্রার্থী' কবিতার সাদৃশ্য ব্যাখ্যা কর।
ঘ. “উদ্দীপকের হাজেরা বেগমের মতো অসহায় মানুষগুলোর জন্য সামর্থ্যবানদের এগিয়ে আসা উচিত।”– মন্তব্যটি 'প্রার্থী' কবিতার আলোকে বিশ্লেষণ কর।


Correct Answer: 

Solution:
কসুকান্ত ভট্টাচার্য ১৯২৬ খ্রিস্টাব্দে কলকাতায় জন্মগ্রহণ করেন।খপ্রার্থী' কবিতায় 'রোদ্দুরের তৃষ্ণা' বলতে প্রচণ্ড শীতে সূর্যের উত্তাপ প্রত্যাশাকে বোঝানো হয়েছে।• 'প্রার্থী' কবিতায় কবি এ পৃথিবীর শক্তির প্রধান উৎস সূর্যের কাছে উত্তাপের প্রার্থী। গরিব-অসহায় মানুষের জন্য সূর্যই প্রধান অবলম্বন। কারণ তারা শীত নিবারণের উপযুক্ত গরম কাপড় পায় না। সারারাত শীতে কষ্ট করে অপেক্ষা করতে থাকে কখন সূর্য উঠবে, তাদের শরীরকে উষ্ণ করবে। জ্বলন্ত আগুনের পাশে দাঁড়ালে যেমন শীতার্ত মানুষ আরাম পায়, সূর্যের নিচে দাঁড়ালেও তারা শীত থেকে রক্ষা পায়। অসহায় মানুষের রোদের জন্য অপেক্ষাকেই কবি 'রোদ্দুরের তৃষ্ণা' হিসেবে অভিহিত করেছেন।গউদ্দীপকের ভাবের সঙ্গে 'প্রার্থী' কবিতার সাদৃশ্য রয়েছে অসহায় মানুষের শীতে কষ্ট পাওয়ার দিক থেকে । • বাংলাদেশের অধিকাংশ মানুষ দারিদ্র্যসীমার নিচে বসবাস করে। শীতের সময় বস্ত্রের অভাবে তারা শীত নিবারণের জন্য সূর্যকে প্রধান অবলম্বন হিসেবে মনে করে।• উদ্দীপকে একজন অসহায় বৃদ্ধার শীতে কষ্ট-যন্ত্রণা পাওয়ার বিষয়টি তুলে ধরা হয়েছে। সে পৌষের গভীর রাতে রেলস্টেশনের ফুটপাতে সোডিয়াম লাইটের উজ্জ্বল আলোর নিচে বসে থাকে। এক সময় তার স্বামী-সংসার সবকিছু ছিল, কিন্তু আজ সে একা। ভিক্ষা করে তার জীবন চলে। শীতের গরম কাপড় কেনার মতো তার ক্ষমতা নেই। তার এভাবে রাত কাটানো 'প্রার্থী' কবিতায় প্রতিফলিত শীতার্ত মানুষের রাত কাটানোর সঙ্গে সাদৃশ্যপূর্ণ। সেখানেও দরিদ্র অসহায় মানুষগুলো শীতের রাতে গরম কাপড়ের অভাবে কষ্ট পায়। তারা সূর্যের উত্তাপের অপেক্ষায় থাকে সারা রাত। তাই আমরা বলতে পারি যে, উদ্দীপকের ভাবের সঙ্গে 'প্রাণী' কবিতার সাদৃশ্য রয়েছে অসহায় মানুষের শীতে কষ্ট পাওয়ার দিক থেকে ।ঘউদ্দীপকের হাজেরা বেগমের মতো অসহায় মানুষগুলোর জন্য সামর্থ্যবানদের এগিয়ে আসা উচিত।”- মন্তব্যটি যথার্থ। •দরিদ্র, অসহায়, খেটে খাওয়া মানুষ প্রতিনিয়ত ধনীদের দ্বারা শোষিত, নির্যাতিত ও বঞ্চিত হচ্ছে। তারা তাদের শ্রমের ন্যায্য পাওনা থেকে বঞ্চিত হচ্ছে। সমাজের ধনীরা আরও ধনী হচ্ছে, আর গরিব হচ্ছে আরও গরিব। মানবিক দিক থেকে অসহায়-দরিদ্র মানুষের প্রতি সহানুভূতিশীল হওয়া অবস্থাপন্নদের নৈতিক দায়িত্ব । • উদ্দীপকের হাজেরা বেগম দরিদ্র ও অসহায়, তার স্বামী-সংসার নেই। ভিক্ষা করে তাকে জীবন চালাতে হয়। পৌষের শীতে সে স্টেশনের ফুটপাতে রাত কাটায়। তার এ অসহায় জীবনযাপনে সামর্থ্যবানরা যদি এগিয়ে আসত তাহলে তার কষ্ট লাঘব হতো। 'প্রার্থী' কবিতায় কবিও এরূপ আহ্বান করেছেন। তিনি সূর্যকে এসে শীতার্ত মানুষের মাঝে উত্তাপ ছড়াতে বলেছেন। সূর্যের উত্তাপ প্রার্থনার মধ্য দিয়ে কবি মূলত নিচু তলার মানুষের প্রতি সামর্থ্যবানদের 'সদয় দৃষ্টি কামনা করেছেন । • ‘প্রার্থী' কবিতায় কবি এ পৃথিবীর শক্তির প্রধান উৎস সূর্যের কাছে উত্তাপ প্রার্থনা করেছেন অসহায় শীতার্ত মানুষের শীত দূর করার জন্য। সূর্যের মতো আমাদের সমাজের বিত্তবানরা যদি এসব অসহায় মানুষের প্রতি সেবার হাত বাড়িয়ে দেয়, তাহলে তারা জীবনযন্ত্রণা থেকে মুক্তি লাভ করতে পারে। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 679492)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সমাপনী পরীক্ষার পর স্বপ্না দেশের বাড়ি সিলেট যাওয়ার পরিকল্পনা করল। কমলাপুর রেলস্টেশন থেকে টিকেট নিয়ে যাওয়ার পথে দেখল, রাস্তার দু-পাশে ও স্টেশনের বাইরে অনেক মানুষ শীতে কষ্ট পাচ্ছে। এটা দেখে স্বপ্না খুব কষ্ট অনুভব করল। স্বপ্না বাড়ি না গিয়ে 'শ্যামা' টিভি চ্যানেলের সাথে শীতার্ত মানুষের তথ্যচিত্র প্রস্তুতের পদক্ষেপ গ্রহণ করে।

Options:
ক. সুকান্ত ভট্টাচার্য কোথায় জন্মগ্রহণ করেন?
খ. হিমশীতল রাতে আমরা সূর্যের প্রতীক্ষায় কেন থাকি?
গ. স্বপ্নার দেখা দৃশ্যের সঙ্গে 'প্রার্থী' কবিতার কোন দিকটি সম্পর্কিত? ব্যাখ্যা কর।
ঘ. “স্বপ্নার পরিবর্তিত পরিকল্পনার মধ্যে কবির ইচ্ছারই প্রতিফলন ঘটেছে।” — 'প্রার্থী' কবিতার আলোকে বিশ্লেষণ কর।


Correct Answer: 

Solution:
কসুকান্ত ভট্টাচার্য কলকাতায় জন্মগ্রহণ করেন।খশীত নিবারণ করার যথেষ্ট উপকরণ আমাদের নেই বলে হিমশীতল রাতে আমরা সূর্যের প্রতীক্ষায় থাকি ।• শীতের সময় সূর্যের আলো প্রত্যেক শীতার্ত ব্যক্তির কাছেই পরম কাম্য বস্তু। কিন্তু রাতে সূর্য থাকে না। শীত নিবারণের যথেষ্ট উপকরণ না থাকার কারণেই মূলত শীতের রাতে প্রভাতী সূর্যের প্রতীক্ষা করি ।গস্বপ্নার দেখা দৃশ্যের সঙ্গে 'প্রার্থী' কবিতার সমাজের দরিদ্র মানুষের শীতের রাতে মানবেতর জীবনযাপনের দিকটি সম্পর্কিত।• শীতে আমাদের সমাজের দরিদ্ররা শীতে কষ্ট পায়। দারিদ্র্যের কারণে তারা শীত নিবারণের উপকরণও জোগাড় করতে পারে না। • উদ্দীপকের স্বপ্না দেখে কমলাপুর রেলস্টশনে অসহায় কিছু দরিদ্র মানুষ শীতে কষ্ট পাচ্ছে। তাদের শীত নিবারণের জন্য শীতের কাপড় নেই। তাদের থাকারও জায়গা নেই। তারা রাস্তার দুপাশে ও স্টেশনের বাইরে থাকে। উদ্দীপকের এই বিষয়টি 'প্রার্থী' কবিতায়ও প্রকাশ পেয়েছে। কবি মমতা দিয়ে তুলে ধরেছেন সমাজের সেসব মানুষের কথা, যারা সূর্যের উত্তাপের জন্য সারা রাত অপেক্ষা করে। তাদের আশ্রয় নেই, শীত নিবারণের বস্ত্র নেই। গরম কাপড়ের অভাবে তারা সারা রাত খড়কুটো জ্বালিয়ে অথবা একটুকরো কাপড়ে কান ঢেকে বহু কষ্টে শীত আটকানোর বৃথা চেষ্টা করে। তাই বলা যায় যে, স্বপ্নার দেখা দৃশ্যের সঙ্গে 'প্রার্থী' কবিতার সমাজের নিচুতলার দরিদ্র জনগোষ্ঠীর শীতের রাতে মানবেতর জীবনযাপনের দিকটি সম্পর্কিত।ঘস্বপ্নার পরিবর্তিত পরিকল্পনার মধ্যে কবির ইচ্ছারই প্রতিফলন ঘটেছে”— মন্তব্যটি যথার্থ।• বঞ্চিত মানুষের জীবনযন্ত্রণা তখনই হ্রাস পাবে যখন সমাজের সব মানুষ সচেতন হয়ে উঠবে। দরিদ্রের করুণ অবস্থা দেখে তাদের হৃদয়ে মমতা ও ভালোবাসা জন্মালেই দরিদ্ররা স্বাভাবিক জীবনযাপন করতে পারবে। তাহলে সমাজে সাম্য ও ভ্রাতৃত্ব সৃষ্টি হবে ।• 'প্রার্থী' কবিতায় কষ্ট পাওয়া বস্ত্রহীন আশ্রয়হীন শীতার্ত মানুষের কথা বলা হয়েছে। কবি সমাজের এসব মানুষের জন্য সূর্যের কাছে উত্তাপ প্রার্থনা করেছেন। অবহেলিত ও বঞ্চিত শিশুদের প্রতি তাঁর অসীম মমতা প্রকাশ পেয়েছে। তিনি এমন সমাজ চান যেখানে সবাই সমান, সবাই সুন্দরভাবে বাঁচতে পারবে। যে সমাজে এসব বস্ত্রহীন শীতার্ত মানুষের জীবন থেকে সব দুঃখ চিরতরে ঘুচে যাবে। উদ্দীপকের স্বপ্নার পরিবর্তনও এই মমত্ববোধ থেকেই জন্ম নেয়। সেও শীতার্ত মানুষের কষ্টে.কষ্ট অনুভব করে। এদের এই কষ্ট দূর করতে সে তথ্যচিত্র প্রস্তুতির পদক্ষেপ নেয়। • 'প্রার্থী' কবিতায় কবি প্রত্যাশা করেছেন একদিন এই পৃথিবী হবে সাম্য ও ভ্রাতৃত্বের। সেখানে কোনো দুঃখ-কষ্ট থাকবে না। স্বপ্নার পরিবর্তিত পরিকল্পনার মধ্যে কবির সেই ইচ্ছারই প্রতিফলন ঘটে। কারণ সে, নিজের বাড়ি যাওয়ার পরিবর্তে সমাজের নিচু শ্রেণির মানুষের জন্য কাজ করতে উদ্বুদ্ধ হয়। তাই আমরা বলতে পারি যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 679487)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অনাথ কিশোর সাগর ছিন্ন বস্ত্র গায়ে দিয়ে মানুষের দ্বারে দ্বারে ভিক্ষা করে খায়। একদিন আরিফ সাহেবের কাছে ভিক্ষা চায়। তিনি দেখলেন সাগর শীতে থরথর করে কাঁপছে। আরিফ সাহেব তাকে কাছে ডেকে নিলেন। তাকে নতুন জামাকাপড় কিনে দিলেন। আরিফ সাহেব এভাবেই অসহায়দের সাহায্য-সহায়তা করেন।

Options:
ক. কবি কাকে উত্তাপ দিতে বলেছেন?
খ. ‘ধান কাটার রোমাঞ্চকর দিনগুলি’— বলতে কবি কী বুঝিয়েছেন?
গ. উদ্দীপকের বিষয়বস্তু 'প্রার্থী' কবিতার যে দিকের সাথে সাদৃশ্যপূর্ণ তা ব্যাখ্যা কর।
ঘ. “উদ্দীপকের চেয়ে 'প্রার্থী' কবিতার মূলভাব আরও ব্যাপক”— মন্তব্যটির যথার্থতা নিরূপণ কর।


Correct Answer: 

Solution:
ককবি রাস্তার ধারের উলঙ্গ শিশুকে উত্তাপ দিতে বলেছেন ।খধান কাটার রোমাঞকর দিনগুলি' বলতে কবি কৃষকের আনন্দঘন দিনগুলোকে বুঝিয়েছেন।• কৃষক অনেক পরিশ্রম করে মাঠে ফসল ফলায়। কৃষক সেই ফসলের জন্য অপেক্ষা করে কখন ধান পাকবে এবং কাটার উপযুক্ত হবে। ধান কাটার এই দিন কৃষকের মনে আনন্দের জোয়ার বয়ে আনে। কারণ কৃষকের পরিশ্রমের এই ফসলগুলোই তার সমস্ত অভাব দূর করবে। এ কারণেই কবি ধান কাটার দিনগুলোকে রোমাঞ্চকর বলে আখ্যায়িত করেছেন।গউদ্দীপকের বিষয়বস্তু 'প্রার্থী' কবিতায় কবির দরিদ্র অসহায় মানুষের প্রতি প্রকাশিত গভীর মমতার সাথে সাদৃশ্যপূর্ণ ।• মানবতাবোধ মানুষের চরিত্রের অন্যতম প্রধান বৈশিষ্ট্য। মানবতাবাদী মানুষের মনে মমত্ববোধ থাকার কারণে তাদের মন অনেক উদার হয়। এজন্য অন্যের কষ্টে তাদের মনে সমবেদনা জন্মে এবং সাহায্যের জন্য এগিয়ে আসে।• উদ্দীপকের বিষয়বস্তুতে অসহায় মানুষের প্রতি ভালোবাসার দিকটি প্রতিফলিত হয়েছে। অনাথ কিশোর সাগরের গায়ে ছিন্ন বস্ত্র ও প্রচণ্ড শীতে তার অসহায় অবস্থা দেখে আরিফ সাহেবের মাঝে মানবতাবোধ জাগ্রত হয়। অসহায় সাগরের প্রতি গভীর মমতা থেকেই তিনি তাকে নতুন জামা কিনে দেন। 'প্রার্থী' কবিতার কবির মানসিকতাতেও অসহায় দরিদ্র মানুষের প্রতি গভীর মমত্ববোধ প্রকাশ পেয়েছে। কবি সুকান্ত ভট্টাচার্য দরিদ্র বস্ত্রহীন মানুষের দুঃখ-দুর্দশা অনুভব করে সূর্যের কাছে উত্তাপ প্রার্থনা করেন। অবহেলিত ও বঞ্চিত শিশুর প্রতি গভীর মমতা থেকেই কবি সূর্যের কাছে উত্তাপের প্রার্থী হয়েছেন। 'প্রার্থী' কবিতার এ দিকের সাথেই উদ্দীপকের বিষয়বস্তু সাদৃশ্যপূর্ণ ।ঘউদ্দীপকের চেয়ে ‘প্রার্থী' কবিতার মূলভাব আরও ব্যাপক”– মন্তব্যটি যথার্থ। •আমাদের সমাজের ধনিক শ্রেণি নিজেদের স্বার্থে সমাজের মানুষের মাঝে উঁচু-নিচু ভেদাভেদ সৃষ্টি করে রেখেছে। যারা মহান ও উদার প্রকৃতির মানুষ তারা এই বৈষম্য দেখে কষ্ট পান। দরিদ্র ও আশ্রয়হীন মানুষের জন্য তারা সহানুভূতিশীল হয়ে সাহায্যের হাত বাড়িয়ে দেন।• উদ্দীপকের মূলভাবে দরিদ্র-অসহায় মানুষের প্রতি মমত্ববোধের দিকটি প্রতিফলিত হয়েছে। বস্ত্রহীন অসহায় কিশোর সাগরের সাহায্যে আরিফ সাহেবের মানবতাবাদী দৃষ্টিভঙ্গি প্রকাশ পেয়েছে। 'প্রার্থী' কবিতায় কবি সুকান্ত ভট্টাচার্যও অবহেলিত মানুষের প্রতি মমত্ববোধ প্রদর্শন করেছেন। সেই সাথে অবহেলিত মানুষের প্রতি কবি অসীম মমতবাবোধ থেকে সূর্যকে প্রেরণার উৎস হিসেবে গ্রহণ করেছেন এবং সাম্যবাদী সুন্দর সমাজ গঠনের স্বপ্ন দেখেছেন । • উদ্দীপকে শুধু দরিদ্র অসহায় মানুষের প্রতি মমত্ববোধ প্রকাশ পেয়েছে কিন্তু 'প্রার্থী' কবিতায় দরিদ্র-বঞ্চিত মানুষের প্রতি কবির ভালোবাসা প্রকাশের পাশাপাশি একটি সুন্দর, ভেদাভেদহীন, সাম্যবাদী সমাজ প্রতিষ্ঠার আশাবাদও ব্যক্ত হয়েছে, যা উদ্দীপকে নেই। এই দৃষ্টিকোণ থেকে বলা যায়, 'প্রার্থী' কবিতার মূলভাব আরও ব্যাপক। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 679480)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
শীতের সকালে ঢাকার ফুটপাত দিয়ে হাঁটতে হাঁটতে রকি দেখতে পেল একটি ৮-১০ বছরের শিশু খালি গায়ে দাঁড়িয়ে আছে। তার পাশে তার মা হাঁড়িতে কিছু রান্না করছে। রকি এগিয়ে গিয়ে দেখে শিশুটি শীতে কাঁপছে। কাপড় দিয়ে ঘেরা ঘরের ভেতর দেখতে পেল শিশুটির বাবাও খালি গায়ে শীতের মধ্যে বসে বসে কাঁপছে। খুব মায়া হলো রকির। রকি পাশের বাজার থেকে কিছু কাপড়, সোয়েটার ও চাদর এনে শিশুটির বাবার হাতে দিল। কাপড় দেখে শিশুটি দৌড়ে এলো আর কাপড়গুলো হাতে পেয়ে শিশুটির বাবার দুচোখ দিয়ে পানি গড়িয়ে পড়তে লাগল।

Options:
ক. 'প্রার্থী' শব্দের অর্থ কি ?
খ. সুকান্ত ভট্টাচার্য বিপ্লবী কবি হিসেবে পরিচিত ছিলেন কেন?
গ. উদ্দীপকের শিশুটির অবস্থা কীভাবে 'প্রার্থী' কবিতায় প্রকাশ পেয়েছে তা দেখায়।
ঘ. “প্রার্থী কবিতায় সূর্যের বাস্তবতা প্রকাশ পেয়েছে রকির ভেতরে।”– মন্তব্যটি বিচার কর।


Correct Answer: 

Solution:
কপ্রাণী' শব্দের অর্থ প্রার্থনাকারী বা আবেদনকারী।খসুকান্ত ভট্টাচার্য ছিলেন নিম্নমধ্যবিত্ত পরিবারের সন্তান। অল্প বয়সেই তিনি শোষিত-নিপীড়িত মানুষের মুক্তির আন্দোলনে নিজেকে নিয়োজিত করেন।• সুকান্তের কবিতায় ফুটে উঠেছে বনাকাতর মানুষের জীবনযন্ত্রণার বাস্তব চিত্র। আবার সেই সাথে উচ্চারিত হয়েছে প্রতিবাদ আর বিদ্রোহের সুর। তাঁর কবিতায় বলিষ্ঠভাবে উচ্চারিত হয়েছে মানবমুক্তির গান। আর এ কারণেই তিনি বিপ্লবী কবি হিসেবে পরিচিত হয়ে ওঠেন।গউদ্দীপকের শিশুটির অবস্থা 'প্রার্থী' কবিতায় রাস্তার পাশের উপজা শিশুর মাধ্যমে প্রকাশ পেয়েছে।• বাংলাদেশের ছয়টি ঋতুর মধ্যে শীত অন্যতম। শীত ঋতুর প্রভাব একেক শ্রেণির মানুষের কাছে একেক রকম। দরিদ্র মানুষের কাছে শীত একটা অভিশাপের মতো। কারণ গরম জামাকাপড়ের অভাবে মানুষ শীতে অনেক কষ্ট সহ্য করে। • উদ্দীপকে ফুটপাতের পাশে বসবাসকারী ছিন্নমূল পরিবারের শিশুর দুর্ভোগের চিত্র বর্ণিত হয়েছে। শীতের দিনে ৮-১০ বছরের একটি শিশু জামাকাপড়ের অভাবে কাতর হয়ে আছে। শীত নিবারণের জন্য মায়ের রান্নার চুলার পাশে দাঁড়িয়ে আছে। 'প্রার্থী' কবিতাতেও এমনই এক উলঙ্গ ছেলে দেখতে পাওয়া যায়। শীত নিবারণের কোনো উপায় তার কাছে নেই। এক টুকরো কাপড় নেই তার কাছে যা দিয়ে সে শীত নিবারণ করতে পারবে। সূর্যের তাপই তার একমাত্র ভরসা। উদ্দীপকের শিশুটি ও 'প্রার্থী' কবিতার শিশু উভয়েই একই অবস্থার শিকার।ঘপ্রার্থী' কবিতায় সূর্যের বাস্তবতা প্রকাশ পেয়েছে রকির ভেতরে।”- মন্তব্যটি যথাযথ।• মানবতা মানুষের সবচেয়ে বড় ধর্ম। একের বিপদে অন্য মুখ ফিরিয়ে থাকতে পারে না। তার পাশে এসে দাঁড়ায়। তাদের মনের ভেতরে এক ধরনের সমবেদনাবোধ অনুভূত হয়। এ কারণেই বলা হয় মানুষ মানুষেরই জন্য। • উদ্দীপকের রকি একজন মানবিক বোধসম্পন্ন মানুষ। শীতে কাতর মানুষদের জন্য রকির মনে সহানুভূতির জন্ম হয়েছে। বিপন্ন মানুষের প্রতি মায়া বা ভালোবাসার কারণে সে রাস্তার পাশের দরিদ্র মানুষগুলোর জন্য শীতের পোশাক ও ব্যবহার্য অন্য পোশাক কিনে এনেছে। 'প্রার্থী' কবিতাটিতে আমরা দেখতে পাই সূর্যের তাপে শীত থেকে মুক্তি পায় শত শত মানুষ। সূর্য শুধু মানুষকে শীত থেকে মুক্তিই দেয় না, সেই সাথে মানুষকে অনুপ্রাণিতও করে মানবিক বোধে। সেই অনুপ্রেরণাতেই মানুষ আরও বেশি মানবিক হয়ে ওঠে। • 'প্রার্থী' কবিতায় সূর্য তার তাপ দিয়ে, তেজ দিয়ে মানুষকে উপকৃত করেছে। শীতার্ত মানুষের সবচেয়ে বড় অবলম্বন হয়েছে। তেমনি উদ্দীপকের রকিও সূর্যের মতো ছিন্নমূল মানুষগুলোর পাশে দাঁড়িয়েছে। তাই বলা যায়, প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #5 (ID: 679474)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আজি এ প্রভাতে রবির কর

কেমনে পশিল প্রাণের 'পর,

কেমনে পশিল গুহার আঁধারে প্রভাত পাখির গান!

না জানি কেন রে এতদিন পরে জাগিয়া উঠিল প্রাণ।

[নির্ঝরের স্বপ্নভঙ্গ— রবীন্দ্রনাথ ঠাকুর]

Options:
ক. সূর্যকে কোথায় উত্তাপ আর আলো দেওয়ার কথা বলা হয়েছে?
খ. সূর্যের অবদান থেকে প্রেরণা নিয়ে কবি কী করতে চান? ব্যাখ্যা কর।
গ. উদ্দীপকের ভাবটির সঙ্গে 'প্রার্থী' কবিতার কোন ভাবের মিল রয়েছে?
ঘ. “ভাবের মিল থাকলেও কবিতার মূল চেতনা উদ্দীপকে অনুপস্থিত।”— তোমার উত্তরের পক্ষে যুক্তি দেখাও


Correct Answer: 

Solution:
কসূর্যকে স্যাঁতসেঁতে ডিজে ঘরে উত্তাপ আর আলো দেওয়ার কথাবলা হয়েছে।খকবি সূর্যের অবদান থেকে প্রেরণা নিয়ে শোষণমুক্ত, অভাবমুক্ত এক শান্তিময় সমাজ গড়ে তুলতে চান।• কবি সুকান্ত ভট্টাচার্য মানবতাবাদী কবি। অবহেলিত, বঞ্চিত মানুষের প্রতি তার অসীম মমতা। সব মানুষের কল্যাণে কাজ করার জন্য সূর্যের অবদান থেকে প্রেরণা নিতে চান। সেই প্রেরণা নিয়ে তিনি এমন সমাজ গড়ে তুলতে চান, সেখানে মানুষ তার ন্যায্য অধিকার থেকে বঞ্চিত থাকবে না। মৌল মানবিক চাহিদা পূরণে তারা সমর্থ হবে। বস্ত্রহীन শীতার্ত মানুষের জীবন থেকে সব দুঃখ-কষ্ট চিরতরে ঘুচে যাবে। তাই কবি সূর্যের উত্তাপে জড়তা পুড়ে তাদের পাশে দাঁড়াতে চেয়েছেন ।গউদ্দীপকের সঙ্গে 'প্রার্থী' কবিতার সূর্যের আলোয় মানুষের উজ্জীবিত হওয়ার দিকটির মিল রয়েছে।• প্রাকৃতিক সব উপাদানই আমাদের শরীর ও মনের জন্য অত্যন্ত গুরুত্বপূর্ণ। সূর্যের তাপ ও আলো আমাদের মনপ্রাণ যেমন উজ্জীবিত করে তেমনি বস্ত্রহীনদের শীতের তীব্রতা থেকে রক্ষা করে। • উদ্দীপকে সূর্যের আলোর দ্বারা নিজেকে উজ্জীবিত করার দিকটি প্রকাশ পেয়েছে। সূর্যের আলোর ছোঁয়ায় যেন প্রাণ নতুন করে উজ্জীবিত হচ্ছে। 'প্রার্থী' কবিতায় সূর্যের আলোর ছোঁয়া কীভাবে প্রতিনিয়ত মানুষের প্রাণকে গতি দেয়, বাঁচিয়ে রাখে সেদিকটি প্রকাশ পেয়েছে। অসহায় দরিদ্র মানুষের জন্য সূর্য কতটা জরুরি তা কবিতায় ফুটে উঠেছে। তাই বলা যায়, উদ্দীপকের সঙ্গে কবিতার সূর্যের আলোয় মানুষের উজ্জীবিত হওয়ার দিকটির মিল রয়েছে।ঘ• "ভাবের মিল থাকলেও কবিতার মূল চেতনা উদ্দীপকে অনুপস্থিত।”- মন্তব্যটি যথার্থ। • আমাদের চারপাশে অনেক অসহায় দরিদ্র মানুষ রয়েছে। আমাদের সবারই উচিত এই অসহায় মানুষদের পাশে দাঁড়ানো এবং বেঁচে থাকার জন্য তাদেরকে সাহায্য করা।• উদ্দীপকে সূর্যের আলোয় প্রাণকে নতুনভাবে খুঁজে পাওয়া এবং অনুভব করার বিষয়টি প্রকাশ পেয়েছে। অপরদিকে 'প্রার্থী' কবিতার সূর্যের আলোয় প্রাণ সঞ্চারের পাশাপাশি তা অসহায় গরিব মানুষদের জন্য কতটা গুরুত্বপূর্ণ সেদিকটি প্রকাশিত হয়েছে। সূর্যের আলো ও উত্তাপ না থাকলে শীতার্ত মানুষগুলো আশ্রয়হীনভাবে ধুঁকে ধুঁকে মরত। এছাড়াও সূর্যের আলো আমাদের অনুপ্রেরণার উৎস সেদিকটিও ব্যক্ত হয়েছে কবিতায়। এই বিষয়গুলো কবিতার মূল চেতনা । • উদ্দীপকে শুধু সূর্যের আলো প্রাণকে উজ্জীবিত করার দিকটি প্রকাশিত হয়েছে। কিন্তু 'প্রার্থী' কবিতায় সূর্যের আলোয় নিজের প্রাণকে উজ্জীবিত করার পাশাপাশি অবহেলিত ও বঞ্চিত শিশুদের প্রতি কবির অপরিসীম 'মমতা এবং বঞ্চনাকাতর মানুষের জীবনযন্ত্রণার চিত্র প্রতিবাদ ও বিদ্রোহের সুরে ধ্বনিত হয়েছে, যা উদ্দীপকে অনুপস্থিত। তাই বলা যায়, ভাবের মিল থাকলেও কবিতার মূল চেতনা উদ্দীপকে অনুপস্থিত।

Explanation:


Sub-Questions:

================================================================================
Question #6 (ID: 679472)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মতিন মিয়া সাভারের সম্পদশালীদের মধ্যে একজন। অনেক সম্পদের মালিক হলেও তার মধ্যে কোনো অহংকার নেই। ফুটপাতের পাশে বসবাসকারী অসহায় মানুষদের তিনি সাহায্য করেন। অসহায় মানুষদের কাছে মতিন মিয়া সূর্যের মতো।

Options:
ক. কবি সূর্যের কাছে কী প্রার্থনা করেছেন?
খ. 'আমরা প্রত্যেকেই এক একটা জ্বলন্ত অগ্নিপিণ্ডে পরিণত হব' বলতে কবি কী বুঝিয়েছেন?
গ. উদ্দীপকের মতিন মিয়ার আচরণ 'প্রার্থী' কবিতার কোন ভাবের সাথে সাদৃশ্যপূর্ণ? বর্ণনা কর।
ঘ. 'অসহায় মানুষের কাছে মতিন মিয়া সূর্যের মতো'— 'প্রার্থী' কবিতার আলোকে বিশ্লেষণ কর।


Correct Answer: 

Solution:
ককবি সূর্যের কাছে উত্তাপ প্রার্থনা করেছেন।খ“আমরা প্রত্যেকেই এক একটা জ্বলন্ত অগ্নিপিণ্ডে পরিণত হব' বলতে কবি অসহায় গরিব মানুষের জাগরণের সম্ভাবনাকে বোঝাতে চেয়েছেন।• 'প্রার্থী' কবিতায় অবহেলিত ও বঞ্চিত শিশুদের প্রতি কবির অসীম মমতা ও ধনী-দরিদ্রের বৈষম্য প্রকাশ পেয়েছে। দরিদ্র, অসহায়, খেটে খাওয়া মানুষ প্রতিনিয়ত ধনীদের দ্বারা শোষিত, নির্যাতিত ও বঞ্চিত হচ্ছে। তারা তাদের শ্রমের ন্যায্য মূল্য পাচ্ছে না। তাই কবি বিত্তবানদের সতর্ক করে দিতে প্রশ্নোক্ত কথাটি বলেছেন। আমরা একদিন জ্বলন্ত অগ্নিপিণ্ড হব, যে অগ্নিপিণ্ডের দ্বারা ধনিকশ্রেণির প্রাসাদ জ্বলে-পুড়ে নিঃশেষ হয়ে যাবে। কবি এখানে তাদের সেই জাগরণের সম্ভাবনাকে বোঝাতে চেয়েছেন।গউদ্দীপকের মতিন মিয়ার আচরণ 'প্রার্থী' কবিতার নিচুতলার মানুষের প্রতি গভীর মমতার দিকটি প্রতিফলিত হয়েছে।• সমাজের নিচুতলার মানুষ খাদ্য, বস্ত্র আর আশ্রয়ের অভাবে বহু কষ্টে দিনাতিপাত করে। অন্যদিকে সমাজের উচ্চবিত্তরা বিলাসী জীবনযাপন করে। এই উঁচুতলার মানুষ যদি দরিদ্রদের দুঃখ-কষ্ট গভীরভাবে অনুভব করে তাদের দিকে সহযোগিতার হাত বাড়িয়ে দেয় তবে তাদের কষ্ট-যন্ত্রণা অনেকাংশে লাঘব হবে। • 'প্রার্থী' কবিতায় কবিও এ প্রত্যাশাই ব্যক্ত করেছেন। শীতের রাতে অসহায় মানুষ বস্ত্রের অভাবে প্রচণ্ড কষ্ট পায়। ফলে সকালের সূর্যের আলো ও উত্তাপ তাদের কাছে সোনার চেয়েও দামি মনে হয়। কবি সমাজের উঁচুতলার মানুষকে সূর্যের সঙ্গে তুলনা করেছেন যাদের সহানুভূতিতে দূর হবে তাদের সব কষ্ট। উদ্দীপকের মতিন মিয়ার আচরণে কবির এ প্রত্যাশা বাস্তব রূপ লাভ করেছে। অনেক সম্পদের মালিক হলেও তার মনে কোনো অহংকার নেই। ফুটপাতে বসবাসকারী অসহায় মানুষদের তিনি সাহায্য করেন, তাদের দুঃখ দূর করেন।ঘঅসহায় মানুষের কাছে মতিন মিয়া সূর্যের মতো'— 'প্রার্থী' কবিতার আলোকে মন্তব্যটি নিচে বিশ্লেষণ করা হলো ।পৃথিবীসহ সৌরজগতের সব গ্রহ-উপগ্রহের শক্তির মূল উৎস সূর্য। সূর্যের তাপ ও আলোর কারণেই পৃথিবীতে জীবের জীবনধারণ সম্ভব হয়েছে। শীতে প্রতিটি শীতার্ত ব্যক্তির কাছেই সূর্যের তাপ পরম কাম্য। • 'প্রার্থী' কবিতায় কবি সমাজের নিচুতলার মানুষের জন্য সূর্যের কাছ থেকে তাপ ও আলো প্রার্থনা করেছেন। বস্ত্রহীন মানুষেরা শীতের রাতে প্রচণ্ড কষ্ট করে। কবি এই মানুষদের দুঃখ দূর করার জন্য সূর্যের কাছে শক্তির প্রার্থনা করেছেন। উদ্দীপকের মতিন মিয়া সমাজের উঁচুতলায় বসবাস করলেও নিচুতলার মানুষদের তিনি ভুলে যাননি, ফুটপাতের মানুষের দিকে সাহায্যের হাত বাড়িয়ে দিয়েছেন। • সূর্যের তাপ ও আলো শীতার্ত মানুষদের একমাত্র সম্বল। কবির চোখে বিত্তবান মানুষেরা সূর্যের মতো। উদ্দীপকের মতিন মিয়া বিত্তবান মানুষের প্রতিনিধি হলেও দরিদ্র অসহায়দের জন্য তার রয়েছে সহানুভূতিশীল হৃদয় ।

Explanation:


Sub-Questions:

================================================================================
Question #7 (ID: 679500)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দিনে দিনে বহু বাড়িয়াছে দেনা, শুধিতে হইবে ঋণ

হাতুড়ি শাবল গাঁইতি চালায়ে ভাঙিল যারা পাহাড়,

পাহাড়-কাটা সে পথের দু-পাশে পড়িয়া যাদের হাড়,

তোমারে সেবিতে হইল যাহারা মজুর, মুটে ও কুলি,

তোমারে বহিতে যারা পবিত্র অঙ্গে লাগাল ধূলি

তারাই মানুষ তারাই দেবতা, গাহি তাহাদের গান -

তাদেরি ব্যথিত বক্ষে পা ফেলে আসে নব উত্থান ।

Options:
ক. সুকান্ত ভট্টাচার্য কোন রোগে মৃত্যুবরণ করেন?
খ. এক টুকরো রোদকে সোনার চেয়ে দামি মনে করা হয় কেন?
গ. উদ্দীপকে 'প্রার্থী' কবিতার কোন দিকটি প্রতিফলিত হয়েছে— বর্ণনা কর।
ঘ. উদ্দীপকটি অনেকাংশে 'প্রার্থী' কবিতার মূলভাবকে ধারণ করে— উক্তিটি বিচার কর।


Correct Answer: 

Solution:
কসুকান্ত ভট্টাচার্য যক্ষ্মা রোগে মৃত্যুবরণ করেন ।খশীতের সকালের এক টুকরো রোদ শীতবস্ত্রহীন মানুষদের উত্তাপ দেয় বলে শীতের সকালের রোদকে কবি সোনার চেয়েও দামি বলেছেন।• পৃথিবীতে শক্তির মূল উৎস সূর্য। প্রচণ্ড শীতে সূর্যের উত্তাপের জন্য বস্ত্রহীন, আশ্রয়হীন শীতার্ত মানুষ সারা রাত অপেক্ষা করে। দরিদ্র মানুষদের কাছে সূর্যের উত্তাপ বহু আকাঙ্ক্ষিত। তাই কবি শীতের সকালের এক টুকরো রোদকে সোনার চেয়েও দামি বলেছেন ।গউদ্দীপকে 'প্রার্থী' কবিতায় প্রকাশিত দরিদ্র, অসহায় মানুষের প্রতি মমতা ও সহমর্মিতার দিকটি উপস্থাপিত হয়েছে।• উদ্দীপকে যারা হাতুড়ি, শাবল চালায় সেই শ্রমিক, মুটে, মজুর, কুলিদের প্রতি কবির সমবেদনা ও সহমর্মিতা প্রকাশ পেয়েছে। যারা সভ্যতার উৎকর্ষতার জন্য শরীরে ধূলি মাখিয়েছে কবি তাদের উত্থানের প্রত্যশা করেছেন। 'প্রার্থী' কবিতায়ও এ বিষয়টি উঠে এসেছে। যারা প্রচণ্ড শীতে বস্ত্রহীন, অসহায় কবি তাদের জন্য সূর্যের কাছে উত্তাপ প্রার্থনা করেছেন। অবহেলিত, বঞ্চিত মানুষের প্রতি কবির অসীম মমতা। তিনি এমন সমাজ গড়তে চান যেখানে এসব মানুষের দুঃখ চিরতরে ঘুচে যায়। কবিতার এ সমবেদনা ও সহমর্মিতার দিকটিই উদ্দীপকে প্রতিফলিত হয়েছে।ঘউদ্দীপকটি অনেকাংশে 'প্রার্থী' কবিতার মূলভাবকে ধারণ করে— মন্তব্যটি যথার্থ।• রিদ্র, অসহায়, খেটে খাওয়া মানুষ প্রতিনিয়ত ধনী ও প্রভাবশালীদের দ্বারা শেষিত ও নির্যাতিত হচ্ছে। তারা তাদের শ্রমের ন্যায্য পাওনা থেকে বঞ্চিত হচ্ছে। ফলে তারা আরও দরিদ্র হয়ে পড়ছে। এই বৈষম্য যতদিন থাকবে ততদিন আমাদের দেশ ও সমাজের উন্নতি হবে না। • উদ্দীপকে শ্রমজীবী দরিদ্র মানুষের প্রতি সমবেদনা ও সহমর্মিতা প্রকাশ করে কবি বলেছেন যারা হাতুড়ি, শাবল চালায়, মানুষকে ভালো রাখতে যারা পবিত্র অঙ্গে ধূলি মাখায় তাদের উত্থানের দিন এসে গেছে। উদ্দীপকের এ ভাবটি ‘প্রার্থী' কবিতার মূলভাবের ধারক। কারণ কবিতায়ও অবহেলিত, বঞ্চিত মানুষের প্রতি সমবেদনা জানানো হয়েছে। 'প্রার্থী' কবিতায় কবি প্রচণ্ড শীতে যারা বস্ত্রহীন থাকে তাদের জন্য সূর্যের উত্তাপ প্রার্থনা করেছেন। কবি সমাজের নিচুতলার মানুষের প্রতি গভীর মমতা থেকে সূর্যের কাছে উত্তাপ চেয়েছেন। কবি এমন এক সমাজ গড়তে চান যেখানে অবহেলিত, বঞ্চিত মানুষের জীবন থেকে সব দুঃখ চিরতরে ঘুচে যায়। উদ্দীপকের কবিতাংশেও কবিতার এই ভাব প্রতিফলিত হয়েছে। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 679496)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
যেথায় মানুষ মানুষেরে

বাসতে পারে ভালো

প্রতিবেশীর আঁধার ঘরে

জ্বালতে পারে আলো,

সেই জগতের কান্না-হাসির

অন্তরালে ভাই

আমি হারিয়ে যেতে চাই।

Options:
ক. কৃষকের চল চোখ কীসের জন্য প্রতীক্ষা করে?
খ. কবি সূর্যের কাছে উত্তাপ চেয়েছেন কেন?
গ. উদ্দীপকে 'প্রার্থী' কবিতার যে দিকটি প্রতিফলিত হয়েছে তা ব্যাখ্যা কর।
ঘ. “উদ্দীপক ও 'প্রার্থী' কবিতায় চেতনাগত সাদৃশ্য থাকলেও 'প্রার্থী' কবিতার পরিসর আরও বৃহৎ।" - মন্তব্যটি যুক্তিসহ বিশ্লেষণ কর।


Correct Answer: 

Solution:
ককৃষকের চঞ্চল চোখ ধানকাটার রোমাণকর দিনগুলোর জন্যপ্রতীক্ষা করে ।খশীতার্ত মানুষের জন্য কবি সূর্যের কাছে উত্তাপ চেয়েছেন । • আমাদের এই পৃথিবীতে শক্তির মূল উৎস সূর্য। সূর্যের বিকিরিত তাপের সাহায্যেই ভূপৃষ্ঠে উদ্ভিদ, জীবজন্তু ও মানুষ জীবনধারণ করে। প্রচণ্ড শীতে আশ্রয়হীন, বস্ত্রহীন মানুষ এই তাপের জন্যই সারারাত অপেক্ষা করে। তাই রুবি তাদের জন্য সূর্যের কাছে উত্তাপ প্রার্থনা করেছেন।গউদ্দীপকে 'প্রার্থী' কবিতার যে দিকটি প্রতিফলিত হয়েছে তা হলো মানবপ্রেম।• মানবতা বা মানবপ্রেম সবচেয়ে বড় ধর্ম। মানুষের প্রতি মানুষের সমবেদনা ও ভালোবাসা থাকবে এটাই স্বাভাবিক। মানুষের দুঃখ- দুর্দশায় ব্যথিত হওয়াই মানবতার লক্ষণ ।• মানবপ্রেম বা মানুষকে ভালোবাসতে পারার মাঝে জীবনের মহত্ত্ব নিহিত থাকে। প্রতিবেশীর দুঃখে এগিয়ে আসা, তাদের দুঃখ-কষ্ট দূর করার মাঝেও এক ধরনের তৃপ্তি রয়েছে। উদ্দীপকের কবি সেই তৃপ্তি পেতে চান। মানুষ যেখানে মানুষকে ভালোবাসে অন্যকে সুখী করতে চেষ্টা করে কবি সেখানে হারিয়ে যেতে চান। কবির এ আকাঙ্ক্ষার মধ্য দিয়ে তাঁর মানবতা বা মানবপ্রেমের মানসিকতা প্রকাশ পায় । অন্যদিকে 'প্রার্থী' কবিতায় কবি সূর্যের কাছে উত্তাপ প্রার্থনা করেছেন সমাজের নিচুতলার মানুষের প্রতি গভীর মমতা থেকে। অবহেলিত ও বঞ্চিত শিশুর প্রতি তিনি প্রকাশ করেছেন অসীম ভালোবাসা। তিনি চান এমন সমাজ গড়তে যেখানে বস্ত্রহীন শীতার্ত মানুষের জীবন থেকে সব দুঃখ চিরতরে ঘুচে যাবে। কবির এ আকাঙ্ক্ষার মূলে রয়েছে মানবতা বা মানবপ্রেম। তাই আমরা বলতে পারি যে, উদ্দীপকে 'প্রার্থী' কবিতার যে দিকটি প্রতিফলিত হয়েছে তা হলো মানবপ্রেম ।ঘউদ্দীপক ও 'প্রার্থী' কবিতায় চেতনাগত সাদৃশ্য থাকলেও 'প্রার্থী' কবিতার পরিসর আরও বৃহৎ”- মন্তব্যটি যথার্থ।পৃথিবীর সকল মানুষ সমান। কিন্তু এক শ্রেণির মানুষ নিজের স্বার্থের জন্য বিভেদের দেয়াল টেনে উঁচু-নিচু ভেদ সৃষ্টি করে। ঐসব মানুষের জন্য সমাজের তথাকথিত নিচু শ্রেণির মানুষের দুঃখ-দুর্দশার শেষ থাকে না ।উদ্দীপকের কবিতাংশের কবি ও 'প্রার্থী' কবিতার কবির চেতনা একই। তাঁরা উভয়েই মানবতার কথা বলেছেন। মানুষের প্রতি ভালোবাসা দেখিয়েছেন। উদ্দীপকের কবিতাংশের কবি সেই জায়গায় হারিয়ে যেতে চান যেখানে মানবতা থাকবে, যেখানে মানুষ মানুষকে ভালোবাসবে, অন্যের দুঃখ-কষ্টে সাহায্য করবে। 'প্রার্থী' কবিতায়ও কবি সুকান্ত ভট্টাচার্য চেয়েছেন সাম্য ও ভ্রাতৃত্বপূর্ণ দুঃখ-দুর্দশাহীন সমাজ। যেখানে কোনো বৈষম্য থাকবে না, যেখানে নিচু শ্রেণির মানুষরাও সুন্দরভাবে বাঁচতে পারবে। • 'প্রার্থী' কবিতায় অবহেলিত ও বঞ্চিত মানুষদের প্রতি কবির অকৃত্রিম ভালোবাস ও সহানুভূতি প্রকাশ পেয়েছে। কবি বস্ত্রহীন, আশ্রয়হীন শীতার্ত মানুষকে অবর্ণনীয় কষ্ট-যন্ত্রণা থেকে মুক্তি দিতে চেয়েছেন। কবি তাদের ভাগ্যের উন্নয়ন প্রত্যাশা করেছেন। সূর্যের কাছ থেকে মানবতার শিক্ষা নিতে চেয়েছেন। অন্যদিকে উদ্দীপকের কবি শুধু একটি বৈষম্যহীন সমাজ প্রত্যাশা করেছেন। যেখানে তিনি হারিয়ে যেতে পারেন । তাই আমরা বলতে পারি যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #9 (ID: 679466)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
*দেখিনু সেদিন রেলে,

কুলি বলে এক বাবু সাব তারে ঠেলে দিল নিচে ফেলে!

চোখ ফেটে এল জল,

এমনি ক'রে কি জগৎ জুড়িয়া মার খাবে দুর্বল?'

Options:
ক. 'হিমশীতল' অর্থ কী?
খ. আমাদের গরম কাপড়ের অভাব' কীভাবে দূর হতে পারে? ব্যাখ্যা কর।
গ. কবিতাংশের প্রথম তিন চরণে 'প্রার্থী' কবিতার যে দিকটির সাথে বৈসাদৃশ্য রয়েছে তার বর্ণনা দাও।
ঘ. উদ্দীপকের শেষ চরণের বক্তব্যে 'প্রার্থী' কবিতায় কবির অভিমতের প্রতিফলন ঘটেছে কি? যুক্তিসহ ব্যাখ্যা কর।


Correct Answer: 

Solution:
কহিমশীতল অর্থ তুষারের মতো ঠান্ডা।খ"সকালের সূর্যের উত্তাপে আমাদের গরম কাপড়ের অভাব দূর হতে পারে।সূর্য যে তাপ বিকিরণ করে তার সাহায্যেই ভূপৃষ্ঠে উদ্ভিদ, জীবজন্তু ও মানুষ জীবনধারণ করে। প্রচন্ড শীতে সূর্যের সেই উত্তাপের জন্য সারারাত অপেক্ষা করে বস্ত্রহীন, আশ্রয়হীন, শীতার্ত মানুষ। কবি মনে করেন সকালে সূর্য উঠলে তার উত্তাপে যেন শীতবস্ত্রহীন মানুষের গরম কাপড়ের অভাব দূর হয়ে যায়। এখানে শীতার্ত মানুষের প্রতি কবির গভীর মমত্ববোধ প্রকাশ পেয়েছে ।"গউদ্দীপকের কবিতাংশের প্রথম তিন চরণে যে ভাব ফুটে উঠেছে তা 'প্রার্থী' কবিতার কবির সহানুভূতিশীল মনোভাবের সাথে বৈসাদৃশ্যপূর্ণ।সমাজে ধনীরা সম্পদের পরিমাণ বাড়িয়ে আরও ধনী হচ্ছে আর গরিবেরা আরও নিঃস্ব হয়ে পড়ছে। ধনী ব্যক্তিরা নানাভাবে গরিবদের শোষণ করছে। ফলে গরিব মানুষেরা নানা রকম দুর্ভোগের শিকার হচ্ছে। • উদ্দীপকের কবিতাংশের প্রথম তিন চরণে দেখা যায়, রেলস্টেশনে এক বাবু কুলিকে নিচে ঠেলে ফেলে দিয়েছে। এতে করে ধনিকশ্রেণি কর্তৃক অসহায় খেটে-খাওয়া মানুষের প্রতি অত্যাচার-নির্যাতনের চিত্রই ফুটে উঠেছে। আর 'প্রার্থী' কবিতায় কবি এসব অসহায় মানুষের প্রতি সহানুভূতি দেখিয়েছেন। অসহায় শীতার্ত মানুষের জন্য সূর্যের উত্তাপ কামনা করেছেন। অসহায় মানুষ যাতে সুখে থাকতে পারে সেই স্বপ্ন দেখেছেন। উদ্দীপকে খেটে-খাওয়া মানুষের ওপর নির্যাতনের চিত্র ফুটে উঠেছে, যার সাথে 'প্রার্থী' কবিতার কবির সহানুভূতিশীল মনোভাবের বৈসাদৃশ্য পরিলক্ষিত হয়।ঘহ্যা, উদ্দীপকের শেষ চরণের বক্তব্যে 'প্রার্থী' কবিতার কবি অভিমতের আংশিক প্রতিফলন ঘটেছে।• বঞ্চিত মানুষের জীবনযন্ত্রণা তখনই হ্রাস পাবে হয়ে উঠবে, নিজেদের অধিকার আদায়ে সংঘবদ্ধভাবে সোচ্চার স অন্যায়ের কাছে মাথা নত না করে প্রতিবাদ করবে। • উদ্দীপকের কবিতাংশে খেটে-খাওয়া মানুষের ওপর নি নির্যাতনের স্বরূপ ফুটে উঠেছে। কবিতাংশের শেষ চরণটির মধ্য দিে প্রকাশিত হয়েছে দরিদ্রের কষ্ট অনুভব করা অর্থাৎ মনের মধ্যে কবির জাগে এমন করেই কী দুর্বলরা সরাজীবন মার খাবে? কি 'প্রার্থী কবি দরিদ্রের প্রতি সরাসরি সহানুভূতি প্রকাশ করেছেন। কবি অসত্য, বর্ণিত মানুষের বিদ্রোহকে কামনা করেছেন। তারা যেন নিজেদের অধিকার আদায় করতে পারে সে অভিমত পেশ করেছেন। • কবি সূর্যের কাছে উত্তাপ প্রার্থনা করেছেন সমাজের নিচুতলার মানুষের প্রতি গভীর মমতা থেকে। অবহেলিত ও বঞ্চিত নিপুর প্রতি তার অসীম মমতা। কিন্তু এই মমতা প্রদর্শনের পাশাপাশি তাদেরকে বিত্তশালীদের বিরুদ্ধে অগ্নিপিণ্ড হওয়ার আহ্বান জানিয়েছেন। সমস্ত বৈষম্যের বিরুদ্ধে সোচ্চার হতে বলেছেন। অন্যদিকে উদ্দীপকে কোন কবির মনে প্রতিবাদের প্রশ্ন জাগে। সেখানে সরাসরি প্রতিবাে কোনো প্রকাশ ঘটেনি। তাই বলা যায় যে, উদ্দীপকে আলোচ্য কবিতার কবির অভিমর্তের আংশিক প্রতিফলন ঘটেছে।

Explanation:


Sub-Questions:

================================================================================
Question #10 (ID: 679462)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নাদিম সাহেব দামি গাড়ি হাঁকিয়ে অফিসে যাবার পথে রাস্তার সিগন্যালে অপেক্ষা করছিলেন। জীর্ণ-শীর্ণ এক ভিক্ষুক তাঁর গাড়ির জানালার পাশে ভিক্ষার থালা বাড়িয়ে দিলে তিনি জানালার কালো গ্লাস তুলে দেন। আর ভীষণ বিরক্তি প্রকাশ করে বলেন, ভিক্ষুকে দেশটা ভরে গেছে। কথা শুনে ড্রাইভার মহসীন বলে- স্যার, গরিব মানুষ, কী করবে বলেন? এই ভিক্ষার আয় রোজগার দিয়েই তো ওরা সংসার চালায়।

Options:
ক. 'প্রার্থী' কবিতাটি কোন কাব্যগ্রন্থ থেকে সংকলিত?
খ. কবি সূর্যকে জ্বলন্ত অগ্নিপিণ্ড বলেছেন কেন?
গ. উদ্দীপকের নাদিম সাহেবের আচরণ 'প্রার্থী' কবিতার কোন ভাবের সাথে বৈসাদৃশ্যপূর্ণ?— বর্ণনা কর।
ঘ. ড্রাইভার মহসীনের অভিব্যক্তিতে 'প্রার্থী' কবিতার মূল চেতনা প্রকাশ পেলেও কবি সুকান্তের ইচ্ছার বহিঃপ্রকাশ ঘটেনি— মন্তব্যটির যথার্থতা যাচাই কর।


Correct Answer: 

Solution:
কপ্রার্থী' কবিতাটি সুকান্ত ভট্টাচার্যের 'ছাড়পত্র” কাব্যগ্রন্থ থেকেসংকলিত ।খজ্বলন্ত অগ্নিপিণ্ডের তাপ অফুরন্ত, তাই কবি সূর্যকে জ্বলন্ত অগ্নিপিণ্ড বলেছেন।• গরিব অসহায় মানুষের জন্য সূর্যই প্রধান অবলম্বন। কারণ তারা শীত নিবারণের উপযুক্ত কাপড় পায় না। সারারাত শীতে কষ্ট করে অপেক্ষা করতে থাকে কখন সূর্য উঠবে- তাদের শরীরকে উষ্ণ করবে। জ্বলন্ত অগ্নিপিণ্ডের অফুরন্ত তাপের পাশে দাঁড়ালে যেমন শীতার্ত মানুষ আরাম পায়, সূর্যের নিচে দাঁড়ালেও তারা তেমনি শীত থেকে রক্ষা পায়। কবি তাই সূর্যকে জ্বলন্ত অগ্নিপিণ্ড বলেছেন।গউদ্দীপকের নাদিম সাহেবের আচরণ 'প্রার্থী' কবিতার কবির অসহায় মানুষের প্রতি যে দরদ প্রকাশ পেয়েছে, সেই ভাবের সাথে বৈসাদৃশ্যপূর্ণ। বাংলাদেশের অধিকাংশ মানুষ দারিদ্র্যসীমার নিচে বসবাস করে। শীতের সময় বস্ত্রের অভাবে তারা শীত নিবারণের জন্য সূর্যকে প্রধান অবলম্বন মনে করে।• উদ্দীপকের নাদিম সাহেব গরিব-দুঃখী মানুষের প্রতি সহানুভূতিশীল নন। তার গাড়ির জানালার পাশে এক ভিক্ষুক ভিক্ষার থালা বাড়িয়ে দিলে তিনি জানালার কালো গ্লাস তুলে দেন এবং বিরক্তি প্রকাশ করেন। নাদিম সাহেবের এ আচরণ কবির আচরণের বিপরীত। 'প্রার্থী' কবিতায় কবির অসহায় মানুষের প্রতি মমত্ববোধ প্রকাশ পেয়েছে। তাদেরকে তিনি সাহায্য করার জন্য এগিয়ে আসার কথা বলেছেন। তাদের জন্য সূর্যের কাছে প্রার্থনা করেছেন কিন্তু উদ্দীপকের নাদিম সাহেবের মধ্যে তা অনুপস্থিত। তাই বলা যায় যে, উদ্দীপকের নাদিম সাহেবের আচরণ 'প্রার্থী' কবিতার কবির অসহায় মানুষের প্রতি যে দরদ প্রকাশ পেয়েছে সেই ভাবের সাথে বৈসাদৃশ্যপূর্ণ।ঘড্রাইভার মহসীনের অভিব্যক্তিতে 'প্রার্থী' কবিতার মূল চেতনা প্রকাশ পেলেও কবি সুকান্তের ইচ্ছার বহিঃপ্রকাশ ঘটেনি। – মন্তব্যটি যথার্থ ।• সমাজে ধনী-গরিবের বৈষম্য প্রবল। যার জন্য গরিবেরা নানা রকম বঞ্ছনার শিকার হয়। ধনী মানুষদের তাদের প্রতি সহানুভূতি দেখিয়ে এগিয়ে আসতে হবে, তাহলে গরিবের কষ্ট কিছুটা হলেও লাঘব হবে। • উদ্দীপকের ড্রাইভার মহসীন নাদিম সাহেবের আচরণে কষ্ট পেয়েছেন । প্রতিক্রিয়াস্বরূপ বলেছেন, 'গরিব মানুষ, কী করবে বলেন?” তার এ অভিব্যক্তিতে আলোচ্য কবিতার দরিদ্রের প্রতি সহানুভূতির দিকটি প্রকাশিত হলেও কবি সুকান্তের ইচ্ছার বহিঃপ্রকাশ ঘটেনি। কারণ কবি সমাজের নিচুতলার মানুষের প্রতি গভীর মমতা থেকে সূর্যের কাছে উত্তাপ প্রার্থনা করেছেন। তাদের নিয়ে বৈষম্যহীন সমাজ 'গড়তে চেয়েছেন। • 'প্রার্থী' কবিতায় কবি সমাজের অসহায় মানুষের অবস্থা, তাদের ন্যায্য অধিকার প্রদান করা এবং বিত্তশালীদের শোষণ থেকে তাদের মুক্তি চেয়েছেন। অসহায় মানুষের কষ্টে কবির দরদি মন কেঁদে উঠেছে, তাই তাদের প্রতি সাহায্যের হাত বাড়িয়ে দিতে চান। সূর্যকে তিনি অনুরোধ জানিয়েছেন সূর্য যেন উত্তাপ দেয় রাস্তার পাশের সেই উলঙ্গ ছেলেটাকে। কিন্তু উদ্দীপকের মহসীনের অভিব্যক্তিতে শুধু দরিদ্রের প্রতি সহানুভূতি প্রকাশ পেয়েছে মাত্র, কবির ইচ্ছার প্রতিফলন ঘটেনি। তাই মন্তব্যটিকে যথার্থ বলা যায়।

Explanation:


Sub-Questions:

