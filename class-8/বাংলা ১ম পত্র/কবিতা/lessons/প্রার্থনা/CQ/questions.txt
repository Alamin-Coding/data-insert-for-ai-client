================================================================================
Question #1 (ID: 678589)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দৃশ্যকল্প-১: সরল সঠিক পুণ্যপন্থা

মোদের দাও গো বলি

চালাও সে পথে যে পথে তোমার

প্রিয়জন গেছে চলি ।

দৃশ্যকল্প-২: যে পথে তোমার চির অভিশাপ

যে পথে ভ্রান্তি, চির পরিতাপ

হে মহাচালক, মোদের কখনো

করো না সে পথগামী।

Options:
ক. কবি কায়কোবাদ রচিত মহাকাব্যের নাম কী?
খ. 'তোমারি নিঃশ্বাস বসন্তের বায়ু' বলতে কবি কী বুঝিয়েছেন?
গ. দৃশ্যকল্প-১ এর সাথে 'প্রার্থনা' কবিতার সাদৃশ্যপূর্ণ দিকটি ব্যাখ্যা করো।
ঘ. দৃশ্যকল্প-২ কায়কোবাদের প্রত্যাশাকেই ধারণ করেছে— মন্তব্যটির যথার্থতা যাচাই করো।


Correct Answer: 

Solution:
ককবি কায়কোবাদ রচিত মহাকাব্যের নাম— মহাশ্মশানখপ্রশ্নোক্ত চরণটির মাধ্যমে কবি বিশ্বপ্রকৃতি যে স্রষ্টার স্নেহধন্য হয়েই বিকশিত হয়েছে, সে কথা বুঝিয়েছেন। স্রষ্টার ইচ্ছাতেই বিশ্বজগৎ সৃষ্টি হয়েছে। তাঁর অপার করুণা লাভ করেই আমরা বেঁচে আছি। শুধু তা-ই নয়, বিশ্বপ্রকৃতি তার স্নেহধন্য হয়ে যথাযথ বিকশিত হয়েছে। প্রশ্নোত্ত চরণটির মাধ্যমে কবি সৃষ্টির ওপর স্রষ্টার বিশেষ অনুগ্রহের দিকটিকেই বুঝিয়েছেন।গদৃশ্যকল্প-১ এর সাথে 'প্রার্থনা' কবিতার সাদৃশ্যপূর্ণ দিকটি হলো জীবনপথে স্রষ্টার শরণাপন্ন হওয়া। 'প্রার্থনা' কবিতায় কবি স্রষ্টার অপার মহিমার কথা বর্ণনা করে তাঁর উদ্দেশ্যে প্রার্থনা জানিয়েছেন। কবি ভক্তি বা প্রশংসা করতে না জেনেও কেবল চোখের জলে স্রষ্টার কাছে নিজেকে নিবেদন করেন। জীবনে চলার পথে যেকোনো অবস্থাতেই তিনি তাঁর অনুগ্রহ কামনা করেন। দৃশ্যকল্প-১ এর কবিতাংশে স্রষ্টার প্রতি কবি হৃদয়ের আকুতি প্রকাশিত হয়েছে। সেখানে তিনি জীবনযাপনের ক্ষেত্রে স্রষ্টার নির্দেশনা প্রত্যাশা করেছেন। স্রষ্টার প্রতি আন্তরিক শ্রদ্ধা-ভক্তিই এর কারণ। একইভাবে, আলোচ্য 'প্রার্থনা' কবিতাতেও কবি বিপদে-আপদে সব সময় স্রষ্টাকে স্মরণ করেছেন। শুধু তা-ই নয়, অপার ভক্তি থেকে তিনি স্রষ্টাকে তাঁর পথের সম্বল বলে অভিহিত করেছেন। দৃশ্যকল্প-১ এর কবিতাংশেও স্রষ্টার শরণ গ্রহণের এই দিকটি পরিলক্ষিত হয়। এদিক থেকে দৃশ্যকল্প-১ এর সাথে আলোচ্য কবিতার সাদৃশ্য পরিলক্ষিত হয়।ঘজীবনে চলার পথে স্রষ্টার অনুগ্রহ কামনার দিক থেকে দৃশ্যকল্প-২ 'প্রার্থনা' কবিতার কবি কায়কোবাদের প্রত্যাশাকে ধারণ করে। 'প্রার্থনা' কবিতায় বিশ্বজগতের ওপর স্রষ্টার অনুগ্রহ প্রত্যক্ষ করে কবি তাঁর স্তুতি করেছেন। এ কবিতায় কবি চোখের জলে স্রষ্টার প্রতি আত্মনিবেদনের কথা বলেছেন। তিনি মনে করেন, জীবনে চলার পথে স্রষ্টাই তাঁর একমাত্র অবলম্বন। দৃশ্যকল্প-২ এর কবিতাংশে কবি স্রষ্টাকে অবলম্বন করেছেন। তিনি জানেন, জীবনে অনেক পথ তাকে পাড়ি দিতে হবে। এই পথ কণ্টকমুক্ত নয়। যেকোনো মুহূর্তেই তিনি পথভ্রষ্ট হতে পারেন। এ ক্ষেত্রে তিনি যাতে বিপথে চালিত না হন, সে জন্য স্রষ্টার কাছে আন্তরিক প্রার্থনা জানিয়েছেন। এর মধ্য দিয়ে স্রষ্টার প্রতি কবির একনিষ্ঠতা এবং ভক্তির পরিচয় মেলে। 'প্রার্থনা' কবিতায় কবি সর্বতোভাবে স্রষ্টার শরণাপন্ন হয়েছেন। কেননা, স্রষ্টার অনুগ্রহে বিশ্ব-সংসার টিকে আছে। তাঁর অফুরন্ত দয়ায় জগতের সবকিছু চলছে। তাঁর দয়া ছাড়া আমরা একমুহূর্তও চলতে পারি না। এ কারণেই কবি যেকোনো অবস্থাতেই স্রষ্টার অনুগ্রহ প্রার্থনা করেন। একইভাবে, দৃশ্যকল্প-২ এর কবিও স্রষ্টার প্রতি পূর্ণ বিশ্বাস ও ভক্তি থেকেই জীবনে চলার পথে তাঁর দিকনির্দেশনা প্রার্থনা করেছেন। সেদিক বিবেচনায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 678585)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নম্রশিরে সুখের দিনে

তোমারি মুখ লইব চিনে,

দুখের রাতে নিখিল ধরা

যেদিন করে বঞ্চনা

তোমারে যেন না করি সংশয়।

Options:
ক. স্তুতি কথার অর্থ কী?
খ. তোমার দুয়ারে আজি রিক্ত করে' বলতে কবি কী বোঝাতে চেয়েছেন?
গ. উদ্দীপকের সঙ্গে 'প্রার্থনা' কবিতার সাদৃশ্যপূর্ণ দিকটি ব্যাখ্যা করো।
ঘ. “উদ্দীপকটি 'প্রার্থনা' কবিতার একটি বিশেষ দিককে নির্দেশ করলেও সমগ্রভাব প্রকাশে সক্ষম নয়” — যুক্তিসহ বিশ্লেষণ করো।


Correct Answer: 

Solution:
কস্তুতি কথার অর্থ— প্রশংসা।খযে তোমার দুয়ারে আজ রিক্ত করে' বলতে কবি বোঝাতে চেয়েছেন নিজের সমস্ত অহংকার ও বাসনা থেকে মুক্ত হয়ে তিনি স্রষ্টার কাছে প্রার্থনা করতে চান। কবি নিজেকে নিঃসম্বল হিসেবে আখ্যায়িত করে বলেছেন, তিনি ভক্তি জানেন না; সৃষ্টিকর্তার প্রশংসা করার মতো অভিজাত ভাষাও তাঁর জানা নেই। কিন্তু আছে পরম শক্তিমান স্রষ্টার প্রতি এক অপ্রতিরোধ্য শ্রদ্ধা ও বিশ্বাস। তাই নিজের দীনতা আর ক্ষুদ্রতাবোধ নিয়ে নিঃস্ব কাঙালের মতো শূন্য হাতে তিনি স্রষ্টার মুখোমুখি হন।গবিপদের দিনে স্রষ্টাকে স্মরণ ও শ্রদ্ধার দিক থেকে উদ্দীপকের সঙ্গে 'প্রার্থনা' কবিতার সাদৃশ্য রয়েছে। স্রষ্টার প্রতি বিশ্বাস মানুষকে অন্তর থেকে শক্তিমান করে তোলে। দুঃখের দিনে তাঁকে স্মরণ করলে দুঃখের দহন প্রশমিত হয়। 'প্রার্থনা' কবিতায় কবি স্রষ্টার অপার মহিমার কথা ব্যক্ত করেছেন। বিপদে আপদে, সুখে, শান্তিতে সব সময় তিনি বিধাতার কাছে শক্তি কামনা করেন। উদ্দীপকে সুখের দিনে স্রষ্টাকে চিনে নেওয়ার প্রতিশ্রুতি ব্যক্ত হয়েছে। সাধারণত সুখের দিনে মানুষ পরম করুণাময় সৃষ্টিকর্তাকে ভুলে থাকে। উদ্দীপকে আর দুঃখের দিনে তাঁর অস্তিত্বের প্রতি সংশয়াপন্ন হয়ে পড়ে। দুঃখের সময় সমগ্র পৃথিবী তাঁর প্রতি বিমুখ হলেও কবি যেন স্রষ্টার প্রতি সন্ধিন্ধ না হন সেই প্রার্থনা করেছেন। 'প্রার্থনা' কবিতায় দেখি, কবি দারিদ্র্যে কিংবা বিপদের দিনেও স্রষ্টার প্রতি আস্থায় অবিচল। হৃদয়ের সমস্ত দহন আর রিক্ততার বোধ নিয়ে তিনি স্রষ্টাকে স্মরণ করেন। এদিক থেকে উদ্দীপকের সঙ্গে 'প্রার্থনা' কবিতার সাদৃশ্য লক্ষ করা যায়।ঘ"উদ্দীপকটি 'প্রার্থনা' কবিতার একটি বিশেষ দিককে নির্দেশ করলেও সমগ্র ভাব প্রকাশে সক্ষম নয়”— উক্তিটি যথার্থ। সুন্দর এই পৃথিবীর একজন সর্বশক্তিমান স্রষ্টা রয়েছেন। এই বিশ্বাস মানুষকে নতুন বোধে উজ্জীবিত করতে সক্ষম। স্রষ্টা সবসময় মানুষের কর্মকাণ্ড পর্যবেক্ষণ করছেন। মানুষও তার কর্মকাণ্ডে যদি স্রষ্টাকে স্মরণ করে তাহলে তিনি সাড়া দেন। উদ্দীপকে স্রষ্টার প্রতি অফুরন্ত বিশ্বাস প্রকাশিত হয়েছে। অফুরন্ত সুখের দিনে অনন্ত বিশ্বস্রষ্টাকে চিনে নেওয়ার অগাধ প্রত্যয় ব্যক্ত হয়েছে। অশেষ দুঃখের দিনে যাতে তাঁর প্রতি সংশয় জেগে না ওঠে সেই প্রত্যাশাও এখানে প্রতিফলিত হয়েছে। 'প্রার্থনা' কবিতারও মূল বিষয় মূলত স্রষ্টার প্রতি অবিচল আস্থা ও বিশ্বাস। কবি তাঁর দারিদ্র্য, দুঃখ ও বিপদে স্রষ্টার কাছে প্রার্থনায় নত হন। এছাড়াও আলোচ্য কবিতায় দেখা যায়, সমগ্র বিশ্বসৃষ্টি স্রষ্টার অস্তিত্বের প্রমাণস্বরূপ উপস্থিত যা উদ্দীপকে সম্পূর্ণভাবে ফুটে ওঠেনি। তাই বলা যায়, “উদ্দীপকটি 'প্রার্থনা' কবিতার একটি বিশেষ দিককে নির্দেশ করলেও সমগ্র ভাব প্রকাশে সক্ষম নয়” — উক্তিটি যথার্থ।

Explanation:


Sub-Questions:

================================================================================
Question #3 (ID: 678580)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রার্থনা হলো পরম স্রষ্টার সাথে যোগাযোগ স্থাপন করার অন্যতম মাধ্যম। প্রার্থনার মাধ্যমেই আধ্যাত্মিক অনুভূতি জাগ্রত করা সম্ভব। শুধু আধ্যাত্মিক নয়, প্রার্থনা করলে মানসিক প্রশান্তিও লাভ করা সম্ভব অনেক ক্ষেত্রেই।

Options:
ক. 'বিভো' শব্দের অর্থ কী?
খ. কবি কার গুণগানে সবসময় আত্মহারা? ব্যাখ্যা করো।
গ. উদ্দীপকটির সাথে 'প্রার্থনা' কবিতার যে বৈসাদৃশ্য লক্ষ করা যায় তা ব্যাখ্যা করো।
ঘ. “উদ্দীপকে 'প্রার্থনা' কবিতার মূল বিষয় ফুটে ওঠেনি”— মূল্যায়ন করো।


Correct Answer: 

Solution:
কবিভো' শব্দের অর্থ হলো বিধাতা।খকবি সর্বশক্তিমান সৃষ্টিকর্তার গুণগানে সবসময় আত্মহারা। কবি প্রকৃতির মাঝে স্রষ্টার উপস্থিতি তীব্রভাবে উপলব্ধি করেন। ফুল-ফল, তরুলতা যেন প্রভুর মূর্তিমান দানের প্রতীক হয়ে ওঠে তাঁর কল্পনায়। তাঁর কাছে মনে হয় সমগ্র সৃষ্টি যেন স্রষ্টার প্রার্থনায় নিমগ্ন। আর সমগ্র প্রকৃতির সঙ্গে একাত্ম হয়ে কবিও স্রষ্টার গুণগানে আত্মহারা।গপ্রার্থনা' কবিতায় সৃষ্টিকর্তার প্রতি কবির আত্মনিবেদনের কথা ফুটে উঠেলেও উদ্দীপকে বলা হয়েছে প্রার্থনার উপকারিতার কথা— এখানেই উদ্দীপকের সাথে 'প্রার্থনা' কবিতার বৈসাদৃশ্য। 'প্রার্থনা' কবিতায় কবি স্রষ্টার অপার মহিমা বর্ণনা করে তাঁর কাছে প্রার্থনা জানিয়েছেন। তাঁর অপার করুণা লাভ করেই বিশ্ব সংসারের প্রতিটি জীব ও উদ্ভিদ প্রাণধারণ করে আছে। স্রষ্টার আশীর্বাদ ছাড়া আমরা একমুহূর্তও চলতে পারি না। সুখে-দুঃখে, শয়নে স্বপনে তিনিই আমাদের একমাত্র ভরসা। কবি তাই স্রষ্টার কাছে শক্তি প্রার্থনা করেছেন, আমরা যেন সর্বদা তাঁর আরাধনা করতে পারি। উদ্দীপকে সৃষ্টিকর্তার কাছে প্রার্থনা করার গুরুত্ব তুলে ধরা হয়েছে। এখানে লেখক মনে করেন, স্রষ্টার প্রার্থনা করলে আধ্যাত্মিক অনুভূতি জাগ্রত হয়। তাঁর মতে, মনের প্রশান্তি লাভেরও অন্যতম মাধ্যম এটি। প্রার্থনার মাধ্যমে স্রষ্টার সাথে খুব সহজেই মানুষের যোগাযোগ ঘটে। কিন্তু আলোচ্য কবিতার কবির ভাবনা অন্যভাবে উপস্থাপিত হয়েছে। 'প্রার্থনা' কবিতার মূলসুর হলো স্রষ্টার অপার মহিমা ও তাঁর কাছে আত্মনিবেদন। অন্যদিকে উদ্দীপকে প্রার্থনার প্রয়োজনীয়তা ও গুরুত্বের কথা তুলে ধরা হয়েছে। উদ্দীপকে প্রার্থনার কথা বলা হলেও 'প্রার্থনা' কবিতার বিষয়বস্তুর সাথে উদ্দীপকটি বৈসাদৃশ্যপূর্ণ।ঘ"উদ্দীপকে 'প্রার্থনা' কবিতার মূল বিষয় ফুটে ওঠেনি”— মন্তব্যটি যথার্থ। 'প্রার্থনা' কবিতায় কবি স্রষ্টার কাছে নিজেকে উৎসর্গ করেছেন। কবি নিঃস্ব, রিক্ত— প্রার্থনার রীতি তিনি জানেন না। তাই চোখের জলে সৃষ্টিকর্তার কাছে তাঁর এই নিবেদন, বিধাতা যেন সর্বদা তাঁর স্নেহচ্ছায়া দিয়ে তাঁকে আগলে রাখেন। স্রষ্টাই কবির পরমাশ্রয়। উদ্দীপকে প্রার্থনার উপকারিতা সম্পর্কে বলা হয়েছে। প্রার্থনা হলো পরম স্রষ্টার সঙ্গে যোগাযোগ স্থাপনের অন্যতম মাধ্যম। প্রার্থনার মাধ্যমে মানসিক ও আধ্যাত্মিক প্রশান্তি লাভ করা সম্ভব। 'প্রার্থনা' কবিতায় কবি প্রার্থনার দিকসমূহ তুলে ধরেছেন। এ প্রার্থনা স্রষ্টার কাছে আত্মনিবেদনের প্রার্থনা। কেননা স্রষ্টাই পরম আশ্রয়। 'প্রার্থনা' কবিতার মূল বিষয়ের সাথে উদ্দীপকের মূল বিষয়ের কোনো মিল নেই। উদ্দীপকে প্রার্থনার গুরুত্ব বর্ণনা করা হয়েছে। কিন্তু 'প্রার্থনা' কবিতায় প্রার্থনার বিভিন্ন দিক এবং সৃষ্টিকর্তার সাথে মনুষ্যজাতির এবং সৃষ্টির সকল প্রাণীর সাথে আত্মিক সম্পর্কের কথা বর্ণিত হয়েছে, যা উদ্দীপকে অনুপস্থিত।

Explanation:


Sub-Questions:

================================================================================
Question #4 (ID: 678576)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বিপদে মোরে রক্ষা করো, এ নহে মোর প্রার্থনা বিপদে আমি না যেন করি ভয়। দুঃখ তাপে ব্যথিত চিত্তে নাইবা দিলে সান্ত্বনা, দুঃখে যেন করিতে পারি জয়।

ভিকারুননিসা নূন স্কুল এন্ড কলেজ, ঢাকা।

Options:
ক. কায়কোবাদের প্রকৃত নাম কী?
খ. শোকানল থেকে মুক্তি পাওয়ার উপায় কী? বর্ণনা করো।
গ. উদ্দীপকে 'প্রার্থনা' কবিতার কোন দিকটির প্রতিফলন ঘটেছে? ব্যাখ্যা করো।
ঘ. “উদ্দীপকটি 'প্রার্থনা' কবিতার সমগ্রভাব প্রকাশে সক্ষম নয়”— যুক্তিসহ বিশ্লেষণ করো।


Correct Answer: 

Solution:
ককায়কোবাদের প্রকৃত নাম মুহাম্মদ কাজেম আল কুরায়শী।খশোকানল থেকে মুক্তি পাওয়ার উপায় হচ্ছে স্রষ্টাকে স্মরণ করা। স্রষ্টা সর্বশক্তিমান এবং পরম দয়ালু। তাঁর দয়াতেই বিশ্বজগতের প্রতিটি জীবন প্রাণ ধারণ করে আছে। সুখে-দুঃখে, বিপদে-আপদে তিনিই আমাদের একমাত্র অবলম্বন সার্বিক কল্যাণ নিহিত। আর তাই তার নাম স্মরণ করার মধ্য দিয়েই শোকানল থেকে মুক্তি মিলবে।গউদ্দীপকে 'প্রার্থনা' কবিতায় ফুটে ওঠা স্রষ্টার কাছে কবির ধৈর্য ও সাহস প্রার্থনার দিকটির প্রতিফলন ঘটেছে। স্রষ্টা পরম করুণাময় ও সর্বশক্তিমান। বিপদে-আপদে তিনিই আমাদের একমাত্র সম্বল। তাই বিপদের সময় আমরা তারই কাছে শক্তি ও সাহায্য প্রার্থনা করি। 'প্রার্থনা' কবিতায় এ বিষয়টিই ফুটে উঠেছে। উদ্দীপকের কবিতাংশে স্রষ্টার নিকট প্রার্থনা জানানো হয়েছে। কবি এখানে বিপদে স্রষ্টার নিকট সাহায্য নয় বরং সাহস প্রার্থনা করেছেন। কবি যেন আত্মপ্রত্যয়ী হয়ে সাহসের সাথে বিপদের মোকাবিলা করতে পারেন সেই প্রার্থনা করেছেন তিনি। দুঃখ-যন্ত্রণায় কবি ব্যথিত হলেও তিনি কোনো সান্ত্বনা চান না; বরং তিনি স্রষ্টার নিকট ধৈর্য প্রার্থনা করেন, যেন তিনি দুঃখ-কষ্টকে জয় করতে পারেন। একইভাবে 'প্রার্থনা' কবিতায়ও স্রষ্টার নিকট কবি কায়মনোবাক্যে প্রার্থনা জানিয়েছেন। বিপদে-আপদে, সুখে-শান্তিতে সবসময় তিনি বিধাতার কাছে শক্তি কামনা করেন। এদিক থেকে উদ্দীপকের সঙ্গে 'প্রার্থনা' কবিতাটি সাদৃশ্যপূর্ণ।ঘউদ্দীপকটিতে 'প্রার্থনা' কবিতায় বর্ণিত স্রষ্টার নিকট প্রার্থনা করার দিকটি প্রকাশ পেলেও সমগ্রভাব প্রকাশ পায়নি। বিপদের দিনে মানুষ স্রষ্টাকে স্মরণ করে। মানুষের ভেতরে যে আত্মিক বিশ্বাস রয়েছে, তা বিপদের দিনে স্রষ্টাকে স্মরণ করতে সাহায্য করে। স্রষ্টার প্রতি বিশ্বাস মানুষকে অন্তর থেকে শক্তিমান করে তোলে। উদ্দীপকের কবিতাংশে কবি স্রষ্টার নিকট ধৈর্য ও সাহস প্রার্থনা করেছেন। জীবনে চলার পথে মানুষ নানা ধরনের বিপদ-আপদের সম্মুখীন হয়। অসহায় ও দিশাহারা হয়ে পড়ে। স্রষ্টার নিকট তখন মানুষ সাহায্য প্রার্থনা করে। একইভাবে উদ্দীপকের কবি স্রষ্টার নিকট শক্তি ও সাহস প্রার্থনা করেছেন যেন তিনি বিপদকে মোকাবিলা করতে পারেন। দুঃখে ব্যথিত হলেও কবি কোনো সান্ত্বনা চান না, তিনি স্রষ্টার নিকট ধৈর্য প্রার্থনা করেছেন, যেন তিনি দুঃখ-কষ্টকে জয় করে জীবনপথে এগিয়ে যেতে পারেন। 'প্রার্থনা' কবিতা এবং উদ্দীপকের স্রষ্টার নিকট শক্তি, সাহস ও ধৈর্য প্রার্থনা করা হয়েছে। এদিক দিয়ে এদের মধ্যে সাদৃশ্য থাকলেও 'প্রার্থনা' কবিতায় আরও অনেক বিষয় প্রকাশ পেয়েছে, যা উদ্দীপকে নেই। আলোচ্য কবিতায় স্রষ্টার অপার মহিমার কথা বর্ণিত হয়েছে। এছাড়া সৃষ্টির মধ্য দিয়ে স্রষ্টাকে উপলব্ধি করার কথা এখানে বলা হয়েছে। কিন্তু উদ্দীপকে এ বিষয়টি অনুপস্থিত। কবিতাংশে স্রষ্টাকে ভক্তি-শ্রদ্ধা প্রদর্শনের যথাযথ উপায় না জানার আক্ষেপও প্রকাশ পেয়েছে এ কবিতায়। এ ক্ষেত্রে স্রষ্টার নিকট শক্তি ও সাহায্য প্রার্থনার দিকটি প্রকাশ করলেও আলোচ্য কবিতায় উল্লিখিত সব বিষয় সেখানে ফুটে ওঠেনি। সে বিবেচনায় উদ্দীপকটি 'প্রার্থনা' কবিতার একটি বিশেষ অংশকে তুলে ধরলেও সমগ্রভাব প্রকাশ করতে পারেনি।

Explanation:


Sub-Questions:

================================================================================
Question #5 (ID: 678593)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
উদ্দীপক-১: মানুষকে আশরাফুল মাখলুকাত হিসেবে সৃষ্টি করা হলেও পৃথিবীর সব সৃষ্টিই স্রষ্টার গুণগানে সদা মশগুল। ক্ষুদ্র পিপীলিকাও তাঁর অপার মহিমা থেকে বঞ্চিত নয়।

উদ্দীপক-২: তোমার দয়া বিনা পাব না'ত ক্ষমা ওগো মোর দয়াময় তব করুণা লভিলে হৃদয় আজিকে ধন্য হয়।

Options:
ক. একাগ্র হৃদয়ে স্রষ্টাকে স্মরণ করলে কী নিভে যায়?
খ. 'দেহ হৃদে বল!' বলতে কী বোঝানো হয়েছে? ব্যাখ্যা করো।
গ. ১নং উদ্দীপকে 'প্ৰাৰ্থনা' কবিতার ফুটে ওঠা দিকটি ব্যাখ্যা করো।
ঘ. ২নং উদ্দীপকটি 'প্রার্থনা' কবিতার মূলভাবকে ধারণ করে— মূল্যায়ন করো।


Correct Answer: 

Solution:
কএকাগ্র হৃদয়ে স্রষ্টাকে স্মরণ করলে শোকের আগুন নিভে যায়।খদেহ হৃদে বল' বলতে স্রষ্টার কাছে হৃদয়ের শক্তি কামনা করার কথা বলা হয়েছে। স্রষ্টা জগতের সকল শক্তি ও ক্ষমতার আধার। তাঁর অপার করুণা লাভ করেই সবাই বেঁচে থাকে। তাই কবি মহান স্রষ্টার কাছেই হৃদয়ের শক্তি কামনা করেন। পার্থিব জগতের সকল সংগ্রামকে এই শক্তি দিয়েই জয় করবেন তিনি।গপ্রার্থনা' কবিতায় বর্ণিত স্রষ্টার অপার মহিমা ও সৃষ্টির প্রতি ভক্তি নিবেদনের দিকটি ১নং উদ্দীপকে ফুটে উঠেছে। 'প্রার্থনা' কবিতায় কবি মহান স্রষ্টাকে সর্বদা স্মরণ করেন। ভক্তি বা প্রশংসা করতে না জানলেও কেবল চোখের জলে নিজেকে নিবেদন করেন। স্বীকার করেন স্রষ্টার অপার মহিমার কথা। ১ নং উদ্দীপকে বর্ণিত হয়েছে সৃষ্টির সেরা জীব মানুষের দ্বারা স্রষ্টার গুণগান করার কথা। শুধু মানুষ নয়, জীবেরাও স্রষ্টার গুণগানে মশগুল থাকে। স্রষ্টার মহিমার গুণেই সকল জীব প্রাণধারণ করে বেঁচে আছে। ক্ষুদ্র পিপীলিকা স্রষ্টার মহিমা থেকে বঞ্চিত হয় না। আলোচ্য কবিতায়ও এ বিষয়গুলো সম্পর্কে স্পষ্ট বলা হয়েছে। কবি বলেছেন, সুখে-দুঃখে, শয়নে স্বপনে স্রষ্টাই একমাত্র ভরসা। তাই স্রষ্টার আরাধনাতেই নিজেকে নিবেদন করার কথা বলেছেন তিনি।ঘস্রষ্টার গুণগান করে বিধাতার প্রতি নিজেকে নিবেদন করার ভাব ২নং উদ্দীপক ও 'প্রার্থনা' কবিতায় প্রকাশিত হয়েছে। 'প্রার্থনা' কবিতায় কবি কায়কোবাদ মহান সৃষ্টিকর্তার অপার মহিমা বর্ণনা করেছেন। সৃষ্টিকর্তার আরাধনায় নিজেকে নিয়োজিত করতে চেয়েছেন। কারণ স্রষ্টার অফুরন্ত দয়ায় জগতের সব কিছু চলছে। তাঁর কাছেই সকলে সাহায্য প্রার্থনা করে। ২ নং উদ্দীপকের কবিতাংশে কবি দয়াময় স্রষ্টার অনুগ্রহ লাভ করতে চেয়েছেন। বলেছেন, তাঁর দয়া ছাড়া ভুলের ক্ষমা পাওয়া যায় না। তাঁর করুণা লাভ করেই কবি ধন্য হতে চেয়েছেন। এদিকে 'প্রার্থনা' কবিতার কবিরও রয়েছে একই বাসনা। তিনিও মহান স্রষ্টার অনুগ্রহ লাভের আশায় নিজেকে নিয়োজিত করতে চান। 'প্রার্থনা' কবিতায় স্রষ্টার প্রশস্তি গেয়েছেন কবি। স্রষ্টার অপার মহিমার কথা বর্ণনা করে স্রষ্টার উদ্দেশ্যে জানিয়েছেন প্রার্থনা। বিপদে-আপদে, সুখে-শান্তিতে সবসময়ই তিনি বিধাতার অনুগ্রহ লাভ করতে চান। কেননা স্রষ্টার করুণা লাভ করেই জগৎ সংসারের প্রতিটি জীব ও উদ্ভিদ প্রাণধারণ করে আছে। সুখে-দুঃখে, শয়নে স্বপনে তিনিই একমাত্র ভরসা। উদ্দীপকেও আলোচ্য কবিতার সমভাব প্রকাশিত হয়েছে। তাই বলা যায়, উদ্দীপকটি 'প্রার্থনা' কবিতার মূলভাবেরই অনুগামী।

Explanation:


Sub-Questions:

================================================================================
Question #6 (ID: 678596)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অনন্ত অসীম প্রেমময় তুমি বিচার দিনের স্বামী যত গুণগান হে চির মহান তোমারই অন্তর্যামী।

Options:
ক. কবি প্রভুকে হৃদয়ে কী দিতে বলেছেন?
খ. না জানি ডকতি, নাহি জানি স্তুতি – কেন বলা হয়েছে?
গ. উদ্দীপক ও 'প্রার্থনা' কবিতার সাদৃশ্যসূত্র চিহ্নিত করো?
ঘ. 'স্রষ্টা অনন্ত অসীম ও প্রেমময়'- উদ্দীপক ও 'প্রার্থনা' কবিতার আলোকে তোমার মতামত দাও।


Correct Answer: 

Solution:
ককবি প্রভুকে হৃদয়ে বল দিতে বলেছেন।খপরম করুণাময় স্রষ্টার প্রতি যথাযোগ্য উপায়ে ভক্তি প্রদর্শন করতে না পারার সীমাবদ্ধতা প্রকাশ করতেই প্রশ্নোক্ত চরণটির অবতারণা করা হয়েছে। স্রষ্টার করুণা লাভ করেই বিশ্বজগৎ টিকে আছে। তাঁর দয়াতেই আমরা সুন্দরভাবে জীবনযাপন করতে পারছি। তাই স্রষ্টার প্রতি কৃতজ্ঞতা ও আনুগত্য প্রকাশ করা আমাদের একান্ত কর্তব্য। 'প্রার্থনা' কবিতার কবিও তাই স্রষ্টাকে ভালোবাসেন, তাঁর প্রতি আনুগত্য প্রকাশ করেন। কিন্তু তিনি মনে করেন, স্রষ্টার প্রতি ভক্তি নিবেদনের প্রকৃষ্ট উপায় সম্পর্কে তিনি অবগত নন। এ বিষয়টি বোঝাতেই তিনি প্রশ্নোক্ত চরণটি উপস্থাপন করেছেন।গউদ্দীপক ও 'প্রার্থনা' কবিতার সাদৃশ্যসূত্র স্রষ্টার অপার মহিমা বর্ণনায়। 'প্রার্থনা' কবিতায় কবি স্রষ্টার মহিমা বর্ণনা করেছেন। কেননা, স্রষ্টাই সবকিছুর নিয়ন্তা। আমাদের সুখ-সমৃদ্ধি, মঙ্গল-অমঙ্গল সবকিছুই তাঁর অধীন। তাঁর করুণা ছাড়া কারও মুক্তি নেই। উদ্দীপকের কবিতাংশে বিশ্বজগতের ওপর স্রষ্টার করুণার দিকটি প্রকাশ পেয়েছে। তিনি অনন্ত ও অসীম। তাঁর অফুরন্ত দয়া ছাড়া মানুষের মুক্তি নেই। শেষ বিচারের দিন তিনিই থাকবেন প্রধান বিচারক। তাই তাঁর করুণা ও দয়া সবার প্রয়োজন। কবি মনে করেন, সব প্রশংসা পাওয়ার যোগ্য কেবল তিনিই। কারণ তাঁর মতো মহান আর কেউ নেই। একইভাবে 'প্রার্থনা' কবিতাতেও স্রষ্টার মহিমা প্রকাশ পেয়েছে। সেখানে কবি বিপদে আপদে, সুখে, দুঃখ, শান্তিতে সর্বাবস্থায় স্রষ্টাকে স্মরণ করার কথা উল্লেখ করেছেন। শুধু তা-ই নয়, আনুগত্য এবং ভক্তি থেকে কবি স্রষ্টার কাছেই নিজেকে সমর্পণ করেছেন। অর্থাৎ উদ্দীপকের কবিতাংশ এবং আলোচ্য কবিতা উভয়ক্ষেত্রেই মহান স্রষ্টার স্তুতি করা হয়েছে। এদিক থেকে উদ্দীপকটি আলোচ্য কবিতার সাথে সাদৃশ্যপূর্ণ।ঘস্রষ্টা অনন্ত, অসীম ও প্রেমময় — উদ্দীপক ও 'প্রার্থনা' কবিতায় স্রষ্টার এই অতুলনীয় বৈশিষ্ট্যের পরিচয় তুলে ধরা হয়েছে। 'প্রার্থনা' কবিতায় কবি ভক্তিভরে স্রষ্টার বন্দনা করেছেন। কেননা স্রষ্টার অপার করুণায় বিশ্বজগতের সবকিছু চলছে। তিনি অনন্ত, অসীম। তাঁর মতো মহান আর কেউ নেই। স্রষ্টার দয়ার কোনো তুলনা হয় না। উদ্দীপকের কবিতাংশে পরম দয়ালু স্রষ্টার গুণগান গাওয়া হয়েছে। সেখানে স্রষ্টার অনন্ত রূপের কল্পনা করে তাঁর প্রতি স্তুতি জানানো হয়েছে। শুধু তা-ই নয়, সৃষ্টি জগতের প্রতি তাঁর সীমাহীন প্রেম লক্ষ করে তাঁর চরণে প্রণতি জানিয়েছেন তিনি। উদ্দীপকের কবিতাংশে ফুটে ওঠা এ দিকটি আলোচ্য কবিতাতেও পরিলক্ষিত হয়। 'প্রার্থনা' কবিতায় কবি স্রষ্টার প্রতি একান্ত ভক্তি ও আনুগত্য প্রকাশ করেছেন। তিনি স্রষ্টার দয়া-মায়া ও দানে কৃতজ্ঞ। তাই তো কবির সব প্রার্থনা কেবল স্রষ্টার কাছে। তিনি জানেন, স্রষ্টা চাইলে তাঁর সব প্রার্থনা পূরণ হবে। তাই তিনি সুখে-দুঃখে, বিপদে-আপদে সবসময় স্রষ্টার কাছে শক্তি প্রার্থনা করেন। সবসময় স্রষ্টার অফুরন্ত দয়ায় জগতের সবকিছু চলছে। বিশ্ব সংসারের প্রতিটি জীব ও উদ্ভিদ তাঁর অপার করুণা লাভ করেই প্রাণ ধারণ করে। এসব কিছু সম্ভব হয়েছে সৃষ্টি জগতের প্রতি তাঁর ভালোবাসার কারণে। একইভাবে উদ্দীপকের কবিতাংশেও আলোচ্য কবিতার কবির অনুভূতিরই প্রতিফলন ঘটেছে। সেখানেও কবি সৃষ্টির প্রতি স্রষ্টার অপার করুণা ও ভালোবাসা প্রত্যক্ষ করেই তাঁর স্তুতি করেছেন। সেদিক বিবেচনায় প্রশ্নোক্ত মন্তব্যটি যথার্থ।

Explanation:


Sub-Questions:

