================================================================================
Question #1 (ID: 679099)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সময় পাল্টেছে। দুর্ভিক্ষ-বুভুক্ষায় ডরা কৃষক পাল্টে দিয়েছে দেশের খাদ্য-ঘাটতির বদনাম। উদয়াস্ত পরিশ্রমে ভরেছে খাদ্যগুদাম। কিন্তু অনিশ্চয়তা পিছু হটেনি তাদের। দেশের মানুষের মুখে খাবার তুলে দেওয়া এই নায়কেরা বিভিন্ন প্রতিকূলতায় আজ দিশেহারা। অর্ধ নগ্নতার যুগ পেরুলেও ফেরেনি আর্থিক নিশ্চয়তার কাল। ভেজাল সার আর রাজনৈতিক অস্থিরতায় হারিয়ে গেছে উৎপাদিত পণ্যের ন্যায্য দাম পাওয়ার অধিকার। সব মিলিয়ে ভালো নেই বাংলার কৃষক।

Options:
ক. কবি মরণকে কোন রঙের সাথে তুলনা করেছেন?
খ. 'তারির পদ-রজের লাগি লুটায় বৃন্দাবন' চরণটি ব্যাখ্যা করো।
গ. উদ্দীপকের সঙ্গে ‘রুপাই' কবিতার সাদৃশ্য আলোচনা করো।
ঘ. “উদ্দীপকটি 'রূপাই' কবিতার সামগ্রিকতাকে ধারণ করতে পারেনি” – মন্তব্যটির যথার্থতা বিশ্লেষণ করো।


Correct Answer: 

Solution:
ককবি মরণকে কালো রঙের সাথে তুলনা করেছেন।খপ্রশ্নোত্ত চরণটির মধ্য দিয়ে কবি হিন্দু ধর্মের অবতার শ্রীকৃষ্ণের জন্য বৃন্দাবনবাসীর ব্যাকুলতার দিকটি উপস্থাপন করেছেন। হিন্দু ধর্মে শ্রী কৃষ্ণকে অবতার হিসেবে আরাধ্য মনে করা হয়। তিনি ছিলেন কৃষ্ণ বর্ণের। কালো রূপেই তিনি বৃন্দাবনবাসীর নয়নের মণি হয়ে উঠেছিলেন। আলোচ্য অংশটিতে তরুণ কৃষক রূপাইয়ের কালো রূপের মাহাত্ম্যকে প্রকাশ করতে কবি প্রশ্নোত্ত চরণটির অবতারণা করেছেন।গকৃষকদের অবদান তুলে ধরার দিক থেকে উদ্দীপকের সঙ্গে 'রুপাই' কবিতার সাদৃশ্য রয়েছে। 'রুপাই' কবিতায় কবি রুপাই চরিত্রের মধ্য দিয়ে বাংলার কৃষকদের রূপ এবং শ্রমনিষ্ঠার দিকটিকে তুলে ধরেছেন। এ কবিতায় তিনি দেখিয়েছেন যে, রোদে পুড়ে কঠোর পরিশ্রমের মধ্য দিয়ে কৃষকরা ফসল ফলায়। তাদের উৎপাদিত ফসলেই আমাদের খাদ্যের চাহিদা পূরণ হয়। উদ্দীপকটিতে কৃষকদের অবদান সম্পর্কে আলোচনা করা হয়েছে। শত প্রতিবন্ধকতাকে অতিক্রম করে অক্লান্ত পরিশ্রমের মাধ্যমে তারা ফসল উৎপাদনে অগ্রগতি এনেছে। তাদের কর্মপ্রচেষ্টার ফলেই বাংলাদেশ খাদ্যে স্বয়ংসম্পূর্ণতা অর্জন করেছে, ঘুচেছে খাদ্য ঘাটতির বদনাম। একইভাবে, আলোচ্য উদ্দীপকেও কবি কৃষকদের কর্মদ্যোগ এবং শ্রমনিষ্ঠার দিকটি তুলে ধরেছেন। সেখানে কবি এক তরুণ কৃষক রুপাইয়ের কর্মদ্যোগের চিত্র তুলে ধরার মধ্য দিয়ে তিনি কৃষকদের অবদানকে মূর্ত করে তুলেছেন। এদিক থেকে উদ্দীপকের সঙ্গে আলোচ্য কবিতাটির সাদৃশ্য প্রতীয়মান হয়।ঘ"উদ্দীপকটি 'রুপাই' কবিতার সামগ্রিকতাকে ধারণ করতে পারেনি" মন্তব্যটি যথার্থ বলেই আমি মনে করি। 'রুপাই' কবিতায় রূপাই একজন তরুণ কৃষক। বহু গুণে গুণান্বিত রুপাই তার স্বভাবসুলভ আচরণের মধ্য দিয়ে সকলের মন জয় করে নিয়েছে। খেলাধুলা থেকে সাংস্কৃতিক কর্মকাণ্ড সকল ক্ষেত্রেই তার অবাধ পদচারণা। কবি মনে করেন, রুপাইয়ের মতো কৃষকদের কর্মোদ্যমই একদিন সমাজে পরিবর্তন নিয়ে আসবে। উদ্দীপকে আমাদের দেশের খাদ্য ঘাটতি পূরণের ক্ষেত্রে কৃষকদের অনবদ্য ভূমিকা সম্পর্কে আলোচনা করা হয়েছে। তাদের অক্লান্ত পরিশ্রম এবং চেষ্টার কারণেই ফসল উৎপাদনে উল্লেখযোগ্য অগ্রগতি সাধিত হয়েছে। কিন্তু এতকিছুর পরও তারা যথাযথ মূল্যায়িত হয়নি। উল্টো ভেজাল সার, রাজনৈতিক অস্থিরতা, ফসলের ন্যায্য দাম না পাওয়াসহ নানামুখী প্রতিবন্ধকতায় তারা আজ দিশেহারা। আলোচ্য কবিতায় রুপাই চরিত্রের মধ্য দিয়ে কৃষকদের অবদানের দিকটি উঠে আসলেও এটিই এ কবিতার একমাত্র দিক নয়। “রূপাই' কবিতায় কবি রূপাইকে উপস্থাপন করেছেন গ্রামবাংলার কৃষকদের প্রতিনিধিত্বকারী চরিত্র হিসেবে। এ কবিতায় রূপাই একজন শ্রমনিষ্ঠ ও আদর্শ কৃষক। কৃষিকাজের পাশাপাশি খেলাধুলা বা সাংস্কৃতিক কর্মকাণ্ডেও সে সমান পারদর্শী। স্বভাবসুলভ সরলতায় সে সকলের প্রিয় পাত্র হয়ে উঠেছে। শুধু তাই নয়, কবিতাটিতে নানা উপমার মধ্য দিয়ে কবি রূপাইয়ের কালো রূপের মাহাত্ম্য বর্ণনা করেছেন। সর্বোপরি, গ্রামবাংলার কৃষকদের কর্মোদ্যম এবং রূপই আলোচ্য কবিতাটির মূল বিষয়। উদ্দীপকের বক্তব্যে তা সম্পূর্ণ উঠে আসেনি। সে বিবেচনায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 679104)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রহিমপুর গ্রামের কুস্তিগির সামসুদ্দীন। গায়ের রং তার কুচকুচে কালো। কুস্তিতে দশ গ্রামে তার নাম। যাত্রাপালার অভিনয়ে তার জুড়ি মেলা ডার। লাঠি খেলায়ও ওস্তাদ, খুব সুন্দর পুথি পাঠ করে সে। গ্রামের যেকোনো মানুষের বিপদে সাহায্যের জন্য এগিয়ে আসে সবার আগে।

Options:
ক. কাঁচা ধানের পাতার মতো কীসের মায়া?
খ. রুপাইকে কেন 'শাল-সুন্দি- বেত' বলা হয়েছে?
গ. 'রূপাই' কবিতার রূপাই-এর বৈশিষ্ট্যের সঙ্গে উদ্দীপকের সামসুদ্দীনের বৈশিষ্ট্যের সাদৃশ্য ব্যাখ্যা করো।
ঘ. 'উদ্দীপকটি 'রূপাই' কবিতার খণ্ডাংশ মাত্র'- যুক্তিসহ বিশ্লেষণ করো।


Correct Answer: 

Solution:
ককাঁচা ধানের পাতার মতো রূপাইয়ের কচি-মুখের মায়া।খবিবিধ কাজে পারদর্শিতার কারণে রূপাইকে 'শাল-সুন্দি-বেত' বলা হয়েছে। শালগাছ, শ্বেতপদ্ম এবং বেত হলো বিবিধ কাজের প্রয়োজনীয় উপকরণ। তেমনি আলোচ্য কবিতায় রূপাইও বিবিধ কাজে পারদর্শী এক তরুণ। সে কৃষিকাজে দক্ষ। আখড়াতে বাঁশের লাঠি খেলায় তার জুড়ি মেলা ভার। জারিগানের আসরেও সবার আগে তার কণ্ঠ শোনা যায়। একই সাথে এতসব গুণের অধিকারী বলেই তাকে উদ্দেশ্য করে উক্ত কথাটি বলা হয়েছে।গরূপাই' কবিতার কৃষকের ছেলে রূপাইয়ের গায়ের রং ও কর্মনিপুণতার কথা বর্ণিত হয়েছে, যা উদ্দীপকের সামসুদ্দীনের বৈশিষ্ট্যের সঙ্গে সাদৃশ্যপূর্ণ। 'রূপাই' কবিতায় কবি জসীমউদ্দীন গ্রামবাংলার কৃষকের রূপ ও কর্মোদ্যম অসাধারণ ভাষায় প্রকাশ করেছেন। তিনি দেখিয়েছেন রোদে পুড়ে কৃষকের শরীরের রং কালো হয়ে যায়। এ কালো কালি দিয়েই পৃথিবীর সমস্ত কেতাব বা গ্রন্থ লেখা হয়ে থাকে। কৃষকের শ্রমেই সভ্যতার ইতিহাস সৃষ্টি হয়। জন্ম থেকে মৃত্যু পর্যন্ত কৃষকের সবকিছুই কালো আর এ কালোই পৃথিবীর সবকিছু জয় করেছে। উদ্দীপকের রহিমপুর গ্রামের কুস্তিগির সামসুদ্দীন কুচকুচে কালো কিন্তু কুস্তিতে দশ গ্রামে তার জুড়ি মেলা ভার। লাঠি খেলায়ও সে ওস্তাদ, খুব সুন্দর পুথি পাঠ করে। সামসুদ্দীনের সাথে রূপাইয়ের গায়ের রঙের মিল রয়েছে। আবার তারা উভয়েই কর্মোদ্যমী। রূপাই যেমন শ্রমের মাধ্যমে গ্রামের সবার উপকার করে, কুস্তিগির সামসুদ্দীনও সকলের সাহায্যে এগিয়ে আসে। তাই বলা যায়, 'রূপাই' কবিতার রূপাইয়ের গায়ের রং ও কর্মোদ্যম উদ্দীপকের সামসুদ্দীনের বৈশিষ্ট্যের সাথে সাদৃশ্যপূর্ণ।ঘউদ্দীপকে কেবল ‘রুপাই' কবিতার রূপাইয়ের গায়ের রং ও কর্মনিপুণতার কথা উল্লেখ রয়েছে বলে একে কবিতার খণ্ডাংশ মাত্র বলা যায়। ‘রুপাই' কবিতায় কবি কালো ছেলে রূপাইয়ের যে রূপ ও কর্মোদ্যমতার বর্ণনা করেছেন তাতে সমগ্র কৃষক সমাজের প্রতি তাঁর কৃতজ্ঞতা প্রকাশ পেয়েছে। তিনি গ্রামবাংলার প্রকৃতির মধ্যে কালো ভ্রমর, রঙিন ফুল, কাঁচা ধানের পাতায় কচি মুখের মায়াবী কৃষককে প্রায়শই দেখতে পান। নানা রকম লৌকিক অনুষ্ঠানে রূপাইয়ের অংশগ্রহণের মাধ্যমে কবি গ্রামবাংলার কৃষকের জীবনের সমগ্র দিককেই যেন উন্মোচন করতে চেয়েছেন। উদ্দীপকে কুস্তিগির সামসুদ্দীনের কুস্তিতে দশ গ্রামে তার নাম রয়েছে। লাঠি খেলায়ও সে ওস্তাদ, খুব সুন্দর পুথিও পাঠ করে। সামসুদ্দীনের মধ্যে যে কর্মদক্ষতার পরিচয় পাওয়া যায় তা 'রুপাই' কবিতার রুপাইয়ের মধ্যে বিদ্যমান রয়েছে। উদ্দীপকের সাথে 'রুপাই' কবিতার প্রেক্ষাপটের মিল না থাকলেও উভয়ের মধ্যেও কর্মনিপুণতার বৈশিষ্ট্য রয়েছে। 'রুপাই' কবিতায় কবি একজন চাষার ছেলের মাধ্যমে দেশের সকল কৃষকের প্রতি নিজের শ্রদ্ধা প্রকাশ করেছেন যার সবগুলো দিক উদ্দীপকে অনুপস্থিত। আলোচ্য 'রুপাই' কবিতায় গ্রাম বাংলার বিভিন্ন দিকের সাথে রুপাইয়ের রূপের বর্ণনা দেওয়া হয়েছে, যা উদ্দীপকে অনুপস্থিত। তাছাড়া কবিতায় রূপাইয়ের জীবন চিত্রের যে দিকটি অঙ্কিত হয়েছে, উদ্দীপকে তারও উল্লেখ নেই। সুতরাং বলা যায় যে, উদ্দীপকটি 'রুপাই' কবিতার খণ্ডাংশ মাত্র।

Explanation:


Sub-Questions:

================================================================================
Question #3 (ID: 679110)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রসব সাধকের বড় সাধক আমার দেশের চাষা

দেশ মাতারই মুক্তিকামী, দেশের সে যে আশা

দধীচি কি তাহার চেয়ে সাধক ছিল বড়?

পুণ্য অত হবে নাক সব করিলেও জড়।

Options:
ক. 'রুপাই' কবিতায় উল্লিখিত 'পাগাল' শব্দের অর্থ কী?
খ. 'শাল- সুন্দি-বেত' কোন প্রসঙ্গে বলা হয়েছে? ব্যাখ্যা করো।
গ. উদ্দীপকের সাথে 'রূপাই' কবিতার সাদৃশ্যপূর্ণ দিকটি ব্যাখ্যা করো।
ঘ. “উদ্দীপকের বিষয়টি ছাড়াও 'রুপাই' কবিতায় 'রুপাই' এর আরও গুণের কথা উল্লেখ আছে।” — মন্তব্যটি বিশ্লেষণ করো।


Correct Answer: 

Solution:
করূপাই' কবিতায় উল্লিখিত 'পাগাল' শব্দের অর্থ ইস্পাত।খবিবিধ কাজে পারদর্শিতার কারণে রূপাইকে 'শাল-সুন্দি-বেত' বলা হয়েছে। শালগাছ, শ্বেতপদ্ম এবং বেত হলো বিবিধ কাজের প্রয়োজনীয় উপকরণ। তেমনি আলোচ্য কবিতায় রূপাইও বিবিধ কাজে পারদর্শী এক তরুণ। সে কৃষিকাজে দক্ষ। আখড়াতে বাঁশের লাঠি খেলায় তার জুড়ি মেলা ভার। জারিগানের আসরেও সবার আগে তার কণ্ঠ শোনা যায়। একই সাথে এতসব গুণের অধিকারী বলেই তাকে উদ্দেশ্য করে উক্ত কথাটি বলা হয়েছে।গকৃষকের প্রতি শ্রদ্ধা প্রকাশের দিক থেকে উদ্দীপকটি 'রূপাই' কবিতার সাথে সাদৃশ্যপূর্ণ। 'রূপাই' কবিতায় কবি গ্রাম-বাংলার প্রকৃতির মাঝে কৃষকের রূপ ও কর্মনিষ্ঠার বর্ণনা অসাধারণ ভাষায় প্রকাশ করেছেন। কবি রূপাইয়ের রূপ বর্ণনা করতে গিয়ে মূলত বাংলার কৃষকের প্রতি তাঁর ভালোবাসার পরিচয় দিয়েছেন। অন্যদিকে, রূপাইয়ের বিশ্বজয়ের কথা প্রকাশ করে কৃষকদের প্রতি নিজের শ্রদ্ধাবোধ প্রকাশ করেছেন তিনি। উদ্দীপকেও কৃষকের প্রতি অভিন্ন দৃষ্টিভঙ্গির প্রকাশ ঘটেছে। কৃষকরা অক্লান্ত পরিশ্রম দ্বারা ফসল উৎপাদন করে। তারা দেশের মানুষের খাদ্যের চাহিদা মেটায়। এ কারণে আমরা কৃষকদের প্রতি কৃতজ্ঞ। ঠিক এমনই দৃষ্টিভঙ্গির পরিচয় আমরা পেয়েছি 'রূপাই' কবিতায়। এদিক বিবেচনায় উদ্দীপকটি 'রূপাই' কবিতার সঙ্গে সাদৃশ্যপূর্ণ।ঘ“উদ্দীপকের বিষয়টি ছাড়াও 'রূপাই' কবিতায় রুপাই এর আরও গুণের কথা উল্লেখ আছে”— মন্তব্যটি যথার্থ। 'রূপাই' কবিতার রূপাই গ্রামবাংলার প্রকৃতি লালিত কৃষক শ্রেণির সার্থক প্রতিনিধি। আলোচ্য কবিতায় কবি রূপাইয়ের মধ্য দিয়ে কৃষকের কর্মোদ্যোগ অত্যন্ত চমৎকার ভাষায় প্রকাশ করেছেন। কবির মতে, কৃষকের শ্রমেই সভ্যতা টিকে আছে। উদ্দীপকে কৃষকদের অবদানকে শ্রদ্ধার সাথে স্বীকার করে তাদের সাধক বলে উপমিত করা হয়েছে। কৃষকদের সেবাধর্মী কাজের জন্য 'সকলেই তাদের প্রতি কৃতজ্ঞ। দেশের উন্নয়নে তাদের ভূমিকা অনস্বীকার্য। অক্লান্ত পরিশ্রম করে তারা যে শস্য উৎপাদন করে তা আমাদের বেঁচে থাকতে সাহায্য করে। উদ্দীপকে দেশের কল্যাণে নিবেদিতপ্রাণ কৃষকদের গুরুত্বপূর্ণ অবদানের কথাই বলা হয়েছে। আলোচ্য কবিতায় দেখা যায়, কৃষকের শ্রমেই সভ্যতার ইতিহাস সৃষ্টি হয়েছে। কৃষক সমাজের সার্থক প্রতিনিধি রূপাই অক্লান্ত পরিশ্রম করে কেবল নিজের জন্যই খাদ্য উৎপাদন করে না বরং মানুষের জন্য খাদ্যের জোগান দেয়। সর্বদা পরের কল্যাণে সে নিজেকে নিয়োজিত করেছে। এছাড়াও রুপাই গ্রামের শিল্প সংস্কৃতির ধারক ও বাহক। লাঠি খেলায় তার মতো খেলোয়াড় পাওয়া দুষ্কর। এমনকি জারি গানের আসরেও সে সমান পারদর্শী। উদ্দীপকে দেশের কল্যাণে নিয়োজিত কৃষকদের স্তুতি গাওয়া হয়েছে। তাদের অক্লান্ত শ্রম ও সাধনার চিত্র উদ্দীপকে ফুটে উঠলেও 'রুপাই' কবিতার অন্যান্য বিষয় এখানে অনুপস্থিত। তাই বলা যায়, প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 679114)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পল্লিগ্রামের পিতৃহীন এক দুরন্ত বালক ছমির শেখ। ফসল বোনার ওস্তাদিতে দশগ্রামে তার সুনাম আছে। বন্যা-খরা তথা গ্রামের শত বিপদে বৃক্ষের ছায়ার মতো তাকে সবাই কাছে পায়। যাত্রাপালার অভিনয়ে তার জুড়িমেলা ভার। গ্রামের সবাই তাকে স্নেহ করে; যেমন প্রকৃতি করে গ্রামকে।

Options:
ক. চাষির ছেলের 'গা-খানি' দেখতে কেমন?
খ. “চাষিদের ওই কালো ছেলে সব করেছে জয়”— চরণটির মাধ্যমে কবি কী বোঝাতে চেয়েছেন?
গ. উদ্দীপক ও 'রুপাই' কবিতার আলোকে তোমার দেখা কোনো পল্লিগ্রামের বর্ণনা দাও।
ঘ. “উদ্দীপকটি 'রূপাই' কবিতার খণ্ডাংশ মাত্র” – যুক্তিসহ বিশ্লেষণ করো।


Correct Answer: 

Solution:
কচাষির ছেলের গাখানি দেখতে শাওন মাসের তমাল তরুর মতো।খআলোচ্য চরণটির মাধ্যমে কবি বোঝাতে চেয়েছেন কালো কৃষকদের শ্রমেই সভ্যতার ইতিহাস সৃষ্টি হয়েছে। রোদে পুড়ে কৃষকের গায়ের রং কালো হয়ে যায়। এই কালো কৃষকরাই সভ্যতার মূল হাতিয়ার। তাদের পরিশ্রমের কারণেই পৃথিবী এগিয়ে আজকের অবস্থানে এসেছে। কালো কৃষকরাই পৃথিবীর সবকিছু জয় করেছে। এটিই বোঝানো হয়েছে প্রশ্নোক্ত চরণটি দ্বারা।গউদ্দীপক ও ‘রূপাই' কবিতায় আবহমান গ্রাম-বাংলার অসাধারণ চিত্র প্রকাশ পেয়েছে। পল্লিকবি জসীমউদ্দীন রচিত 'রূপাই' কবিতায় গ্রাম-বাংলার প্রকৃতির কথা তুলে ধরা হয়েছে। কৃষকের জীবনের সাথে ফসলের মাঠ, শস্যসহ প্রকৃতির বিভিন্ন উপাদানের গভীর সম্পর্ক বিদ্যমান। উদ্দীপকেও পল্লির একটি শাশ্বত চিত্র ফুটে উঠেছে। এ গ্রামের প্রকৃতিও নিবিড় মমতায় জড়িয়ে রাখে সবাইকে। মামাবাড়ি বেড়াতে গিয়ে আমি এমনই একটি পল্লিগ্রামের রূপে মুগ্ধ হয়েছি। গ্রামটির সর্বত্র সবুজের ছড়াছড়ি। মাঠে মাঠে সোনালি ধানের সম্ভার। তাতে অক্লান্তভাবে কাজ করে চাষিরা। গ্রামের ঘরগুলো যেন এক একটি শান্তির নীড়। প্রাকৃতিক সৌন্দর্যের দিক থেকে গ্রামটি সত্যিই অনন্য।ঘউদ্দীপকে 'রুপাই' কবিতার সামগ্রিক ভাব প্রকাশ পায়নি। জসীমউদ্দীন রচিত 'রুপাই' কবিতায় গ্রাম-বাংলার প্রকৃতির অনবদ্য চিত্র বিদ্যমান। প্রকৃতির সাথে কৃষকদের রয়েছে আত্মিক সম্পর্ক। কালো এই কৃষকরা সভ্যতার অগ্রনায়ক। তাদেরই এক প্রতিনিধি রুপাই। নিজের গুণে সে সবার কাছে অমূল্য হিসেবে প্রতীয়মান হয়েছে। উদ্দীপকে বাংলার একটি পল্লিগ্রামের পরিচয় প্রকাশ পেয়েছে। প্রকৃতির নিবিড় স্নেহে গ্রামটি স্নাত। এ গ্রামের পিতৃহীন বালক ছমির শেখ। কৃষিকাজে তার রয়েছে অসামান্য দক্ষতা। যেকোনো আপদে-বিপদে সবার পাশে থাকে সে। যাত্রাপালার অভিনয়েও তার জুড়ি নেই। 'রুপাই' কবিতার সাথে এ দিকগুলো মিললেও এর বাইরেও কবিতায় আরো কিছু প্রসঙ্গ বিদ্যমান। ‘রূপাই' কবিতায় গ্রাম-বাংলার প্রাকৃতিক সৌন্দর্যের পাশাপাশি কৃষকের রূপ ও কর্মোদ্যোগের কথা বলা হয়েছে। রুপাই এখানে উপস্থাপিত হয়েছে কৃষকদের একজন প্রতিনিধি হিসেবে। নিজের কর্মনিপুণতা ও প্রতিভার কারণে সবার কাছে আদৃত হয়েছে। উদ্দীপকে বর্ণিত ছমির শেখের মাঝে এ দিকটি লক্ষ করা যায়। কিন্তু 'রুপাই' কবিতায় সমগ্র কৃষক জাতির জয়গান গাওয়ার যে প্রসঙ্গ উপস্থাপিত হয়েছে, তা উদ্দীপকে অনুপস্থিত। তাই বলা যায়, আলোচ্য মন্তব্যটি যৌক্তিক।

Explanation:


Sub-Questions:

================================================================================
Question #5 (ID: 679119)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পল্লিগ্রামের কবিরাজ সদানন্দ। চিকিৎসাসেবায় দু-দশ গ্রামে তার খ্যাতির জুড়ি মেলা ভার। কৃষিবিষয়ক, চিকিৎসাসংক্রান্ত পরামর্শ, এমনকি বিপদে-আপদে সবসময় গ্রামবাসী তাকে বৃক্ষের ছায়ার মতো কাছে পায়। গ্রামের সবাই তাকে স্নেহ ও ভক্তি করে, যেমন প্রকৃতি করে গ্রামকে।

Options:
ক. 'রূপাই' কবিতায় 'জীবন'-এর রং কী?
খ. “শাল-সুন্দি-বেত' যেন ও, সকল কাজেই লাগে।” — কেন? বুঝিয়ে লেখো।
গ. “উদ্দীপকের কবিরাজ সদানন্দের সাথে 'রুপাই' কবিতার কোন চরিত্রের সাদৃশ্য খুঁজে পাওয়া যায়?” ব্যাখ্যা করো।
ঘ. “উদ্দীপকটি 'রূপাই' কবিতার আংশিক ভাব প্রকাশ করে”– যুক্তিসহ তোমার মতামত বিশ্লেষণ করো।


Correct Answer: 

Solution:
করুপাই' কবিতায় 'জীবন' এর রং কালো।খবিবিধ কাজে পারদর্শিতার কারণে রূপাইকে 'শাল-সুন্দি-বেত' বলা হয়েছে। শালগাছ, শ্বেতপদ্ম এবং বেত হলো বিবিধ কাজের প্রয়োজনীয় উপকরণ। তেমনি আলোচ্য কবিতায় রূপাইও বিবিধ কাজে পারদর্শী এক তরুণ। সে কৃষিকাজে দক্ষ। আখড়াতে বাঁশের লাঠি খেলায় তার জুড়ি মেলা ভার। জারিগানের আসরেও সবার আগে তার কণ্ঠ শোনা যায়। একই সাথে এতসব গুণের অধিকারী বলেই তাকে উদ্দেশ্য করে উক্ত কথাটি বলা হয়েছে।গস্বভাবসুলভ আচরণ এবং গ্রামবাসীদের সাহায্য-সহযোগিতা করার দিক থেকে উদ্দীপকের কবিরাজ সদানন্দের সাথে 'রুপাই' কবিতার রূপাই চরিত্রের সাদৃশ্য খুঁজে পাওয়া যায়। রূপাই গ্রামীণ পরিবেশে বেড়ে ওঠা এক তরুণ কৃষক। তার শরীরের প্রতিটি অংশে লেগে আছে প্রকৃতির স্পর্শ। ফসল ফলাতে গিয়ে রোদে পুড়ে তার শরীর কালো হয়ে গেছে। আর এ কালো কৃষকই পৃথিবীর সবকিছু জয় করেছে। কিন্তু গায়ের রং কালো হলেও কর্মের গুণে সে গ্রামের সকলের মন জয় করতে সক্ষম হয়েছে। উদ্দীপকের কবিরাজ চিকিৎসাসেবা দিয়ে নিজ গ্রামসহ আরো দশ গ্রামের মানুষের মন জয় করেছেন। কৃষি, চিকিৎসাসহ যেকোনো বিপদে গ্রামবাসী সদানন্দকে পাশে পায়। সদানন্দও গ্রামবাসীকে মন থেকেই সাহায্য-সহযোগিতা করেন। গ্রামের মানুষও তাকে স্নেহ ও ভক্তি করে। সদানন্দের এই মানসিকতাই পরিলক্ষিত হয় 'রুপাই' কবিতার রূপাই চরিত্রে। অর্থাৎ স্বভাবসুলভ আচরণ আর গ্রামবাসীকে সাহায্য-সহযোগিতা করার দিক থেকে উদ্দীপকের কবিরাজ সদানন্দের সাথে 'রূপাই' কবিতার রূপাই চরিত্রের সাদৃশ্য খুঁজে পাওয়া যায়।ঘরূপাই' কবিতায় গ্রামবাংলার কৃষকদের রূপ ও কর্মোদ্যমের চিত্র ফুটে উঠলেও উদ্দীপকে তা অনুপস্থিত। ‘রুপাই' কবিতায় গ্রাম-বাংলার প্রকৃতির অনবদ্য চিত্র বর্ণনা করা হয়েছে। প্রকৃতির সাথে কৃষকদের রয়েছে অনবদ্য আত্মিক সম্পর্ক। এই কৃষকরা কালো হলেও সভ্যতার অগ্রনায়ক হিসেবে গণ্য। কবির মতে, কৃষকের শ্রমেই সভ্যতার সৃষ্টি। উদ্দীপকে গ্রাম-বাংলার এক কবিরাজের কথা উল্লেখ করা হয়েছে। সে বিভিন্ন কাজের মাধ্যমে গ্রামের মানুষের মন জয় করেছে। গ্রামে বেড়ে ওঠা এই কবিরাজ কৃষি, চিকিৎসাসহ যেকোনো বিপদে-আপদে গ্রামবাসীর পাশে থাকে। প্রকৃতি যেমন গ্রামকে নিবিড়ভাবে ভালোবাসে, তেমনি গ্রামবাসীও কবিরাজকে স্নেহ ও ভক্তি করে। “রূপাই' কবিতায় গ্রাম-বাংলার প্রকৃতির মধ্যে কালো ভ্রমর, রঙিন ফুল, কাঁচা ধানের পাতা এবং কচি মুখের মায়াবী কৃষককে প্রায়শই দেখতে পাওয়া যায়। রূপাই এখানে কৃষকদের প্রতিনিধি হিসেবে উপস্থাপিত হয়েছে। নিজের কর্মনিপুণতা ও প্রতিভার কারণে সবার কাছে সে সমাদৃত হয়েছে। উদ্দীপকের সদানন্দ কবিরাজের মাঝে এই গুণটি প্রকাশ পেলেও তাকে কৃষকদের প্রতিনিধি বলা যায় না। এছাড়াও উদ্দীপকে কৃষকদের গুণাগুণ, গ্রাম-বাংলার প্রাকৃতিক সৌন্দর্যের বর্ণনা অনুপস্থিত। তাই বলা যায়, “উদ্দীপকটি 'রূপাই' কবিতার আংশিক ভাব প্রকাশ করে, সম্পূর্ণ ভাবকে নয়।”

Explanation:


Sub-Questions:

================================================================================
Question #6 (ID: 679127)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কৃষিভিত্তিক বাংলাদেশের উন্নয়নে কৃষকদের ভূমিকা অনস্বীকার্য। তারা অক্লান্ত পরিশ্রম দ্বারা শস্য উৎপাদন করে আমাদের খাদ্যের চাহিদা পূরণ করছেন। এমন সেবাধর্মী কাজের জন্য আমরা কৃষকদের প্রতি কৃতজ্ঞ।

Options:
ক. চাষির ছেলের 'গা-খানি' দেখতে কেমন?
খ. 'জারির গানে তাহার গলা ওঠে সবার আগে — ব্যাখ্যা করো।
গ. কৃষকের প্রতি উদ্দীপকে প্রকাশিত দৃষ্টিভঙ্গির সঙ্গে 'রুপাই' কবিতার দৃষ্টিভঙ্গির তুলনা করো।
ঘ. কৃষকের প্রতি আমাদের সকলের শ্রদ্ধাশীল দৃষ্টিভঙ্গি থাকা উচিত'— উদ্দীপক ও 'রূপাই' কবিতার আলোকে মন্তব্যটির যথার্থতা বিশ্লেষণ করো।


Correct Answer: 

Solution:
কচাষির ছেলের 'গা-খানি' দেখতে শাওন মাসের তমাল তরুর মতো।খজারিগানে রূপাই এর পারদর্শিতা বোঝানো হয়েছে আলোচ্য চরণটিতে। চাষার ছেলে রূপাই তার কালো রূপ নিয়ে অনন্য। তার রয়েছে অনেক গুণ। লাঠি খেলায় সে নামকরা খেলোয়াড়। তাছাড়া জারিগানের আসরেও রূপাই অগ্রগণ্য। জারিগানের আসরে তার গলা সবার আগে শোনা যায়। অর্থাৎ জারিগানের আসরেও রূপাই শ্রেষ্ঠ।গরূপাই' কবিতা ও আলোচ্য উদ্দীপকে কৃষকের প্রতি শ্রদ্ধাশীল ও ভালোবাসাপূর্ণ দৃষ্টিভঙ্গির প্রকাশ ঘটেছে। 'রূপাই' কবিতায় কবি গ্রাম-বাংলার প্রকৃতির মাঝে কৃষকের রূপ ও কর্মোদ্যম অসাধারণ ভাষায় প্রকাশ করেছেন। কবি রূপাইয়ের রূপ বর্ণনা করতে গিয়ে মূলত বাংলার কৃষকের প্রতি তাঁর ভালোবাসার পরিচয় দিয়েছেন। অন্যদিকে, রূপাইয়ের বিশ্বজয়ের কথা প্রকাশ করে কৃষকদের প্রতি নিজের শ্রদ্ধা প্রকাশ করেছেন। উদ্দীপকে কৃষকের প্রতি শ্রদ্ধাশীল দৃষ্টিভঙ্গির প্রকাশ ঘটেছে। কৃষকরা অক্লান্ত পরিশ্রম দ্বারা ফসল উৎপাদন করে। এটি একটি সেবাধর্মী কাজ। আর এ কারণে দেশের সকল মানুষ কৃষকের প্রতি কৃতজ্ঞ। ঠিক এমনই দৃষ্টিভঙ্গির পরিচয় আমরা পেয়েছি 'রূপাই' কবিতাটিতে।ঘরূপাই' কবিতা ও উদ্দীপকে কৃষকের প্রতি শ্রদ্ধাশীল দৃষ্টিভঙ্গির পরিচয় মেলে, আর এ থেকে আমরা বুঝতে পারি, কৃষকের প্রতি আমাদের সকলের কৃতজ্ঞ থাকা উচিত। 'রূপাই' কবিতায় কবি গ্রাম-বাংলার কৃষকের রূপ ও কর্মোদ্যম অসাধারণ ভাষায় প্রকাশ করেছেন। কবি কৃষকের কালো ছেলে রূপাইয়ের যে রূপ ও কর্মোদ্যমের বর্ণনা করেছেন, তাতে সমগ্র কৃষক সমাজের প্রতি কবির কৃতজ্ঞতা প্রকাশ পেয়েছে। অন্যদিকে, নানারকম লৌকিক অনুষ্ঠানে রূপাইয়ের অংশগ্রহণ দেখিয়ে কবি গ্রাম-বাংলার কৃষকের জীবনের সমগ্র দিককেই যেন উন্মোচন করতে চেয়েছেন। উদ্দীপকে সরাসরি বলা হয়েছে, কৃষকের সেবাধর্মী কাজের জন্য সকলেরই তাদের প্রতি কৃতজ্ঞ থাকা উচিত। কারণ এদেশের উন্নয়নে তাদের ভূমিকা অনস্বীকার্য। অক্লান্ত পরিশ্রম করে তারা যে শস্য উৎপাদন করে তা আমাদের বেঁচে থাকতে সাহায্য করে। 'রূপাই' কবিতা ও উদ্দীপক সম্পর্কিত উপর্যুক্ত আলোচনায় আমরা দেখতে পাই, 'রূপাই' কবিতায় কবি জসীমউদ্দীন একজন চাষার ছেলের মাধ্যমে দেশের সকল কৃষকের প্রতি নিজের শ্রদ্ধা প্রকাশ করেছেন। অন্যদিকে, উদ্দীপকের বক্তব্যেও কৃষকের প্রতি শ্রদ্ধাশীল মানসিকতার পরিচয় রয়েছে। উভয় ক্ষেত্রেই কৃষকদের অবদানকে শ্রদ্ধার সাথে স্বীকার করা হয়েছে। তাই উদ্দীপক ও 'রূপাই' কবিতার আলোকে বলা যায়, 'কৃষকের প্রতি আমাদের সকলের শ্রদ্ধাশীল দৃষ্টিভঙ্গি থাকা উচিত।'

Explanation:


Sub-Questions:

================================================================================
Question #7 (ID: 679132)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
উদ্দীপক-১:

কৃষ্ণকলি আমি তারে বলি

কালো তারে বলে গাঁয়ের লোক

মেঘলা দিনে দেখেছিলাম মাঠে

কালো মেয়ের কালো হরিণ চোখ।

ঘোমটা মাথায় ছিল না তার মোটে

মুক্ত বেণি পিঠের পরে লুটে।

উদ্দীপক-২:

ময়মনসিংহের অজপাড়াগাঁয়ের কলসিন্দুর সরকারি প্রাথমিক বিদ্যালয়ের কিশোরী ফুটবল দল বঙ্গমাতা গোল্ডকাপ চ্যাম্পিয়ন হলে সারাদেশে কলসিন্দুরের নাম ছড়িয়ে পড়ে। পরবর্তীতে তাদের কারণে ওই গ্রামে উন্নয়নের ছোঁয়া লাগে। এখন কলসিন্দুর একটি আদর্শ গ্রাম। এখানকার মেয়েরা এখন বিশ্ব অঙ্গনে বাংলাদেশের নাম ছড়াচ্ছে। গ্রামবাসী এখন তাদের জন্য গর্ববোধ করে।

Options:
ক. রুপাই-এর শরীর কেমন ছিল?
খ. রুপাইকে 'শাল- সুন্দি- বেত' কেন বলা হয়েছে? ব্যাখ্যা করো।
গ. উদ্দীপক-১-এ ‘রুপাই' কবিতার সাদৃশ্যপূর্ণ দিকটির বর্ণনা করো।
ঘ. উদ্দীপক-২ 'রুপাই' কবিতার মূলভাবকে তুলে ধরে কি? যুক্তি দাও।


Correct Answer: 

Solution:
করূপাইয়ের শরীর ছিল শ্রাবণ মাসের তমালগাছের মতো।খবিবিধ কাজে পারদর্শিতার কারণে রূপাইকে 'শাল-সুন্দি-বেত' বলা হয়েছে। শালগাছ, শ্বেতপদ্ম এবং বেত হলো বিবিধ কাজের প্রয়োজনীয় উপকরণ। তেমনি আলোচ্য কবিতায় রূপাইও বিবিধ কাজে পারদর্শী এক তরুণ। সে কৃষিকাজে দক্ষ। আখড়াতে বাঁশের লাঠি খেলায় তার জুড়ি মেলা ভার। জারিগানের আসরেও সবার আগে তার কণ্ঠ শোনা যায়। একই সাথে এতসব গুণের অধিকারী বলেই তাকে উদ্দেশ্য করে উক্ত কথাটি বলা হয়েছে।গ‘রুপাই' কবিতায় কৃষক রূপাইয়ের গায়ের কালো রং ঘিরে কবির যে মুগ্ধতা প্রকাশ পেয়েছে তা উদ্দীপক-১-এর ক্ষেত্রেও পাওয়া যায়। 'রূপাই' কবিতায় কবি গায়ের এক তরুণ কৃষকের কথা বলেছেন। কৃষকের গায়ের রং কালো। কালো হলেও সে তথাকথিত অসুন্দরের তকমা পায়নি। বরং কবির চোখে সে অসাধারণ সুন্দর হয়ে ধরা পড়েছে। উদ্দীপক-১-এর কবি কালো বর্ণের নারীর কথা বলেছেন, যাকে তিনি কৃষ্ণকলি নামে অভিহিত করেছেন। গাঁয়ের লোকের কাছে মেয়েটি সাধারণ এক কালো মেয়ে হলেও কবির কাছে সে অসাধারণ সুন্দরী এক নারী। মেঘলা দিনে এক মাঠে কবি মেয়েটির হরিণ চোখ ও চুলের লম্বা বেণি দেখে মুগ্ধ হয়েছিলেন। 'রূপাই' কবিতার কবিও রুপাইকে দেখে এমনই মুগ্ধ হয়েছেন। কবির মতে, ভ্রমর যেন রঙিন ফুল রেখে রূপাইয়ের কালো মুখশ্রীর প্রতিই বেশি আকৃষ্ট হয়। কালো ছেলেটি কালো রং দিয়েই সবকিছু আলো করে রাখে। এভাবে কালো বর্ণের মানুষের প্রতি মুগ্ধতা উদ্দীপক-১ ও আলোচ্য কবিতার মাঝে সাদৃশ্যের সেতুবন্ধন তৈরি করেছে।ঘউদ্দীপক-২ কবিতার মূলভাবকে তুলে ধরে না বলেই আমি মনে করি। 'রুপাই' কবিতায় রুপাই নামের গ্রামের এক তরুণ কৃষকের কথা বলা হয়েছে। কবিতাটিতে তার শারীরিক সৌন্দর্যসহ নানা ক্ষেত্রে পারদর্শিতার কথা বিধৃত হয়েছে। একইসাথে ফুটিয়ে তোলা হয়েছে গ্রামীণ প্রকৃতির নানা সৌন্দর্যের দিকও। উদ্দীপক-২-এর কলসিন্দুর সরকারি প্রাথমিক বিদ্যালয়ের মেয়েরা ফুটবল খেলে বঙ্গমাতা গোল্ডকাপ চ্যাম্পিয়ন হয়। এর মাধ্যমে কলসিন্দুরের নাম সারাদেশে ছড়িয়ে পড়ে এবং গ্রামে উন্নয়নের ছোঁয়া লাগে। গ্রামবাসীরা এ প্রতিভাবান মেয়েদের নিয়ে গর্ব করে। 'রূপাই' কবিতায় কবি এক তরুণ কৃষকের প্রশংসায় পঞ্চমুখ হয়েছেন। রূপাই নামের ছেলেটির গায়ের কালো বর্ণ তাঁর চোখে অসাধারণ হয়ে ধরা পড়েছে। তিনি এ সৌন্দর্য প্রকাশে যে উপমাগুলো ব্যবহার করেছেন তা থেকে গ্রামীণ পরিবেশের সৌন্দর্যের পরিচয় মেলে। ফুলের কালো ভ্রমর, কাঁচা ধানের মতো কচি মুখ, শ্রাবণ মাসের তমালগাছ, জালি লাউয়ের ডগার মতো সৰু বাহু তেমনই কিছু উপমা। নানান কাজে পারদর্শী রূপাই একদিন গায়ের নাম উজ্জ্বল করবে বলেও কবি বিশ্বাস করেন। এই তরুণ কৃষকের প্রতি মুগ্ধতা প্রকাশ করতে গিয়ে কবি সমস্ত কৃষকসমাজেরও প্রশংসা করেছেন। বলেছেন, সভ্যতার ইতিহাস সৃষ্টিতে কৃষকের শ্রমের গুরুত্বের কথাও। এসকল দিক উদ্দীপক-২ এ ফুটে ওঠেনি। সেখানে কেবল কিশোরী ফুটবলারদের গৌরব ও প্রশংসার কথাই বিধৃত হয়েছে। তাই উদ্দীপক-২ 'রুপাই' কবিতার মূলভাব তুলে ধরে না।

Explanation:


Sub-Questions:

================================================================================
Question #8 (ID: 679133)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আজ নিরুপায় নিঃস্ব কৃষক। হাওরকুলে হাহাকার আহাজারি। কষ্টের নীরব আর্তনাদ ভেসে বেড়াচ্ছে ডুবো ফসলি জমির পবন প্রকৃতিতে। আকুতিভরা কৃষকচিত্তে কেবল শূন্যতা। সর্বান্ত হাওরপারের কর্মব্যস্ত মানুষেরা। হারিয়ে গেছে তাদের সুখ-শান্তি ও স্বপ্ন। তলিয়ে গেছে সাধের স্বর্ণখনি।

Options:
ক. কে সব জয় করেছে?
খ. জারির গানে তাহার গলা উঠে সবার আগে — ব্যাখ্যা করো।
গ. উদ্দীপকের সাথে 'রূপাই' কবিতার বৈসাদৃশ্য তুলে ধরো।
ঘ. “উদ্দীপক এবং 'রূপাই' কবিতার মধ্যে বিষয়গত আংশিক সাদৃশ্য থাকলেও বৈসাদৃশ্যই সর্বাধিক" — মূল্যায়ন করো।


Correct Answer: 

Solution:
কচাষিদের ওই কালো ছেলে সব জয় করেছে।খজারিগানে রূপাই এর পারদর্শিতা বোঝানো হয়েছে আলোচ্য চরণটিতে। চাষার ছেলে রূপাই তার কালো রূপ নিয়ে অনন্য। তার রয়েছে অনেক গুণ। লাঠি খেলায় সে নামকরা খেলোয়াড়। তাছাড়া জারিগানের আসরেও রুপাই অগ্রগণ্য। জারিগানের আসরে তার গলা সবার আগে শোনা যায়। অর্থাৎ জারিগানের আসরেও রূপাই শ্রেষ্ঠ।গরূপাই' কবিতায় রূপাইয়ের মধ্য দিয়ে কৃষকদের অবদানের কথা বলা হলেও উদ্দীপকে কৃষকদের দুঃখ-দুর্দশার চিত্র তুলে ধরা হয়েছে— এখানেই উভয়ের বৈসাদৃশ্য। ‘রূপাই' কবিতাটি মূলত বাংলার কৃষকদের জীবনগাথা নিয়ে রচিত হয়েছে। বাংলার কঠোর পরিশ্রমী কৃষক, যারা রোদ-বৃষ্টি মাথায় নিয়ে খেতে কাজ করে, রূপাই তাদেরই প্রতিনিধি। সারাদিন রোদের তাপে থেকে তাদের গায়ের রং কালো হয়ে যায়। তবু তাদের মুখে তৃপ্তির হাসি লেগেই থাকে। 'রূপাই' কবিতায় কৃষকদের শ্রম, ত্যাগ এবং তাদের জীবনের আনন্দময় ঘটনার বর্ণনা থাকলেও উদ্দীপকটিতে কৃষকদের জীবনের দুঃখ-দুর্দশার চিত্র তুলে ধরা হয়েছে। বানের জলে ভেসে গেছে হাওরের কৃষকদের স্বপ্ন, হারিয়ে গেছে তাদের সুখ-শান্তি। আজ তারা নিরুপায় ও নিঃস্ব। হাওরকুলে কেবল হাহাকার আহাজারি। পক্ষান্তরে, 'রূপাই' কবিতায় রূপাইয়ের মধ্য দিয়ে কবি ও কৃষকদের সহজ-সরল আনন্দময় জীবনের চিত্র তুলে ধরেছেন। যা উদ্দীপকের বর্ণনার বিপরীত চিত্রকে তুলে ধরে। এদিক থেকে উদ্দীপকের সাথে 'রূপাই' কবিতার বৈসাদৃশ্য পরিলক্ষিত হয়।ঘ"উদ্দীপক ও 'রূপাই' কবিতার মধ্যে বিষয়গত আংশিক সাদৃশ্য থাকলেও বৈসাদৃশ্যই সর্বাধিক" — মন্তব্যটি যথার্থ। 'রূপাই' কবিতায় গ্রামের এক চাষির ছেলের নাম রূপাই। রূপাইয়ের মতো কৃষক সারা বাংলাদেশ জুড়েই রয়েছে। বস্তুত, কৃষি এবং কৃষক এই দেশের প্রাণ। আর তাই কবি আলোচ্য কবিতাটিতে কৃষকদের বর্ণিল জীবনকে তুলে ধরেছেন। উদ্দীপকে কৃষকদের আনন্দময় জীবনের ঠিক বিপরীত চিত্র তুলে ধরা হয়েছে। হাওরের কৃষকদের স্বপ্ন দুঃস্বপ্নে পরিণত হয়েছে। কেননা বন্যা ভাসিয়ে নিয়ে গেছে তাদের কষ্টের ফসল। আর ধানের সাথে ভেসে গেছে তাদের জীবনের সুখ, শান্তি ও স্বপ্ন। 'রূপাই' কবিতাটি কৃষকদের জীবনচরণকে উপজীব্য করে রচিত হয়েছে। উদ্দীপকের বিষয়বস্তুও তাই। এদিক থেকে উদ্দীপকের সাথে 'রূপাই' কবিতার আংশিক সাদৃশ্য রয়েছে। তবে আলোচ্য কবিতা এবং উদ্দীপকের বিষয়বস্তু সম্পূর্ণ ভিন্ন। কেননা উদ্দীপক এবং 'রূপাই' কবিতায় মূলত কৃষকদের জীবনের দুটি বিপরীতমুখী চিত্রকে তুলে ধরা হয়েছে। সেদিক বিবেচনায় প্রশ্নোত্ত মন্তব্যটি যথার্থ অর্থবহ।

Explanation:


Sub-Questions:

================================================================================
Question #9 (ID: 679137)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
:হরিপদ কাপালী স্বশিক্ষিত কৃষক। তিনি নতুন জাতের একটি ধান উদ্ভাবন করেন। এই জাতের ধানে অধিক ফসল উৎপাদন হয়। প্রথমে আশপাশের গ্রামের লোকেরা এই ধান উৎপাদনে এগিয়ে আসে। এ ধানের সুনাম শুনে পার্শ্ববর্তী জেলার কৃষকরাও উৎপাদনে এগিয়ে আসে। দেশের সর্বত্র ছড়িয়ে যায় হরি ধান। হরিপদ কাপালী কৃষকের গর্ব।

Options:
ক. 'শাল-সুন্দি-বেত' কী?
খ. কালো চোখের তারা দিয়েই সকল ধরা দেখি- ব্যাখ্যা করো।
গ. উদ্দীপকের হরিপদ কাপালীর সঙ্গে 'রুপাই' কবিতার রূপাইয়ের সাদৃশ্য নির্ণয় করো।
ঘ. উদ্দীপকের সাদৃশ্যপূর্ণ বিষয়টিই 'রুপাই' কবিতার একমাত্র বর্ণিত বিষয় নয়'— মন্তব্যটির যৌক্তিকতা বিচার করো।


Correct Answer: 

Solution:
কশাল- সুন্দি- বেত' বলতে একত্রে বিবিধি কাজের প্রয়োজনীয় উপকরণকে বোঝানো হয়েছে।খকোনোকিছু দেখার ক্ষেত্রে অত্যন্ত গুরুত্বপূর্ণ অংশ চোখের তারা। তারারন্ধ্রের রং কালো। এ কালো তারারন্ধ্র দিয়েই আমরা সবকিছু দেখি। গায়ের কালো বর্ণকে তুচ্ছজ্ঞান করার প্রবণতা রয়েছে আমাদের সমাজে। কিন্তু প্রকৃতির অনেক সুন্দর ও মূল্যবান জিনিসই তো কালো বর্ণের। মানুষকে জগতের সবকিছু দেখতে সাহায্য করে চোখের যে তারা সেটাও কিন্তু কালো বর্ণেরই। তাই কালো বলে কোনোকিছুকে ছোটো করে দেখার অবকাশ নেই। আলোচ্য পত্রটিতে মূলত কালো বর্ণের প্রশংসাই ব্যক্ত হয়েছে।গরূপাই' কবিতায় বর্ণিত কৃষক রূপাইয়ের কর্মোদ্যমের দিকটি উদ্দীপকের হরিপদ কাপালীর মাঝেও লক্ষণীয়। 'রুপাই' কবিতায় এক কৃষকের ছেলে রূপাইয়ের কথা বর্ণিত হয়েছে। রুপাই নিজেও এক তরুণ চাষি। সদা হাসিমুখ রূপাইয়ের গুণের শেষ নেই। সকল কাজেই সে দক্ষ। উদ্দীপকের হরিপদ কাপালী একজন উদ্যমী ও স্বশিক্ষিত কৃষক। তিনি নতুন জাতের একটি ধান উদ্ভাবন করেছেন। প্রথমে আশপাশের গ্রামের লোক এবং পরবর্তীতে পার্শ্ববর্তী জেলার কৃষকেরা এই ধান উৎপাদনে এগিয়ে আসে। চারদিকে হরিপদ কাপালী ও তার ধানের সুনাম ছড়িয়ে পড়ে। পক্ষান্তরে, আলোচ্য কবিতার রূপাইও একজন উদ্যমী কৃষক। বয়স কম হলেও তার মাঝেও রয়েছে অনেককিছু করার দক্ষতা ও শারীরিক শক্তি। এসব কাজে লাগিয়ে রূপাইও একদিন কৃষিক্ষেত্রে সমৃদ্ধি এনে সুনাম কুড়াবে বলে কবির বিশ্বাস। এভাবেই উদ্দীপকের হরিপদ কাপালীর সঙ্গে 'রুপাই' কবিতার রূপাইয়ের সাদৃশ্য পরিলক্ষিত হয়।ঘ"উদ্দীপকের সাদৃশ্যপূর্ণ বিষয়টিই 'রূপাই' কবিতার একমাত্র বিষয় নয়" — মন্তব্যটি যৌক্তিক বলে আমি মনে করি। 'রূপাই' কবিতায় প্রকৃতির পটভূমিতে গ্রামীণ কৃষকের শৈল্পিক রূপ ফুটিয়ে তোলা হয়েছে। গাঁয়ের এক তরুণ কৃষক রূপাই। কালো বর্ণের এই সদা প্রাণোচ্ছল রূপাই গাঁয়ের সকলের হৃদয় জয় করে নিয়েছে। উদ্দীপকের স্বশিক্ষিত ও উদ্যমী কৃষক হরিপদ কাপালী নতুন জাতের ধান উদ্ভাবন করেছেন। তাঁর উদ্ভাবিত সেই ধান সকলের প্রশংসা ও গ্রহণযোগ্যতা অর্জন করেছে। এমন উদ্যমী কৃষকের কথা কবিতায় থাকলেও কবিতার ভাববস্তু আরো বিস্তৃত। 'রূপাই' কবিতায় কবি এক কৃষকের তরুণ ছেলে রূপাইয়ের কথা বলেছেন। কালো বর্ণের এই রূপাই যেন গ্রামকে আলো করে রাখে। কবি রূপাইয়ের দৈহিক সৌন্দর্য ও চারিত্রিক বৈশিষ্ট্য প্রকাশ করতে গিয়ে গ্রামীণ প্রকৃতির নানা উপাদান ব্যবহার করেছেন। তা করতে গিয়ে তিনি রূপাইয়ের মুখকে কাঁচা ধানের সাথে তুলনা করেছেন। শ্রাবণ মাসের তমাল গাছের মতো তার দেহ, কচি লাউয়ের ডগার মতো তার বাহু দুটি। কৃষক তরুণের রূপ বর্ণনা করতে গিয়ে কবি, যে গ্রামীণ প্রকৃতির প্রসঙ্গ টেনেছেন উদ্দীপকে তা অনুপস্থিত। তাই প্রশ্নোত্ত মন্তব্যটি যথার্থ।

Explanation:


Sub-Questions:

