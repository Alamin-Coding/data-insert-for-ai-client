================================================================================
Question #1 (ID: 680053)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অজপাড়া গাঁয়ের ছেলে সুবল জণ্ডিসে আক্রান্ত হয়ে গ্রামের প্রচলিত টোটকা চিকিৎসা পদ্ধতি অনুসারে বিভিন্ন জায়গা থেকে ঝাড়ফুঁক ও অনুপান নেয়। তার ধারণা জণ্ডিসের কোনো আধুনিক চিকিৎসা নেই। কিন্তু ইতোমধ্যে জণ্ডিসের মাত্রা বেড়ে যাওয়ায় সুবল আরও অসুস্থ হয়ে পড়লে বিশ্ববিদ্যালয় পড়ুয়া পাশের বাড়ির ছেলে অনিমেষ তাকে শহরে নেওয়ার অনুরোধ জানায়। ডাক্তারি পরীক্ষা-নিরীক্ষার মাধ্যমে সুচিকিৎসায় সুবল একসময় সম্পূর্ণ সুস্থ হয়ে ওঠে।

Options:
ক. তৈলচিত্র কী?
খ. তুমি একটি আস্ত গর্দভ নগেন।'— এ উক্তির কারণ ব্যাখ্যা করো।
গ. উদ্দীপকের সুবল ও 'তৈলচিত্রের ভূত' গল্পের নগেনের সাদৃশ্য বর্ণনা করো।
ঘ. “উদ্দীপকের অনিমেষ যেন 'তৈলচিত্রের ভূত' গল্পের পরাশর ডাক্তারের প্রতিচ্ছবি।”— মন্তব্যটির সত্যতা যাচাই করো।


Correct Answer: 

Solution:
কতৈলচিত্র হচ্ছে তেলরঙে আঁকা ছবি।খনগেন ইলেকট্রিক শককে ভূতের কাণ্ড ভেবেছে বলে পরাশর ডাক্তার তাকে উদ্দেশ্য করে প্রশ্নোক্ত উক্তিটি করেছেন। মামা মারা যাওয়ার পর নগেন একদিন উদ্‌ভ্রান্ত শুকনো চোখে-মুখে পরাশর ডাক্তারের কাছে এসে জানায়, প্রতিদিন রাতে তার মামার প্রেতাত্মা তার মামার তৈলচিত্রে ভর করে। নগেন তৈলচিত্রে প্রণাম করতে গেলেই মামার প্রেতাত্মা তাকে ধাক্কা মেরে মেঝেতে ফেলে দেয়। পরাশর ডাক্তার আসল ঘটনা উন্মোচনের জন্য তৈলচিত্রের কাছে গিয়ে আবিষ্কার করেন যে, প্রতি রাতেই রুপার ফ্রেমের কারণে ইলেকট্রিক শক খেয়ে নগেন মাটিতে আছড়ে পড়ে। নগেন যে ইলেকট্রিক শকের বিষয়টি ভূত ভেবে গুলিয়ে ফেলেছে এজন্য পরাশর ডাক্তার তাকে উদ্দেশ্য করে উক্ত উক্তিটি করেন।গকুসংস্কারাচ্ছন্ন মনোভাবের প্রেক্ষিতে উদ্দীপকের সুবল ও 'তৈলচিত্রের ভূত' গল্পের নগেনের সাদৃশ্য রয়েছে। 'তৈলচিত্রের ভূত' গল্পের নগেন তার মৃত মামার ছবিতে প্রণাম করতে গিয়ে বৈদ্যুতিক শক খায়। বৈদ্যুতিক শক সম্পর্কে ধারণা না থাকায় সে এটিকে ভূতের কাজ ভেবে ভয় পায়। সে ভাবে, মৃত মামার প্রেতাত্মা তাকে ভয় দেখাচ্ছে। উদ্দীপকের সুবল অশিক্ষিত ও ভীরু প্রকৃতির। সে জণ্ডিসে আক্রান্ত হয়ে প্রচলিত টোটকা পদ্ধতিতে চিকিৎসা গ্রহণ করে। সে ভাবে ঝাড়ফুক ছাড়া জণ্ডিসের কোনো আধুনিক চিকিৎসা নেই। ফলে সুবল দিন দিন আরও অসুস্থ হয়ে পড়ে। কুসংস্কার ও অন্ধবিশ্বাসের এমন চিত্র আলোচ্য গল্পেও দেখা যায়। সেখানে নগেন ছবির মধ্যে তার মামার আত্মা আছে ভেবে ভয় পায়। এই কুসংস্কারাচ্ছন্ন মনোভাবের দিকটিতে উদ্দীপকের সুবল ও ‘তৈলচিত্রের ভূত' গল্পের নগেনের সাদৃশ্য আছে।ঘবিজ্ঞানমনস্ক চেতনায় উদ্দীপকের অনিমেষ এবং 'তৈলচিত্রের ভূত' গল্পের পরাশর ডাক্তার সমদর্শী হওয়ায় প্রশ্নোত্ত মন্তব্যটি যথার্থ হয়ে উঠেছে। ‘তৈলচিত্রের ভূত' গল্পের নগেন ভূতের ভয় পেয়ে পরাশর ডাক্তারের শরণাপন্ন হয়। তিনি নগেনকে বৈজ্ঞানিক ব্যাখ্যার মাধ্যমে বোঝাতে সক্ষম হন তৈলচিত্রের ভূতে শক লাগার প্রকৃত কারণ। ফলে নগেন শঙ্কামুক্ত হয় । উদ্দীপকের সুবল জণ্ডিস রোগে আক্রান্ত হয়ে নানা ঝাড়ফুঁকের মাধ্যমে চিকিৎসা করে। কিন্তু তাতে সুস্থ না হলেও সে আধুনিক চিকিৎসা গ্রহণ করে না। তখন বিশ্ববিদ্যালয়পড়ুয়া অনিমেষ তাকে শহরে ডাক্তারের কাছে নিয়ে যায়। সুচিকিৎসা গ্রহণ করে সুস্থ হয় সুবল । মূলত অশরীরী শক্তির প্রতি মানুষ বিশ্বাস স্থাপন করে অজ্ঞতার কারণে। আলোচ্য গল্পে পরাশর ডাক্তার নগেনকে কেন বিদ্যুৎ প্রবাহিত হয়, তার ব্যাখ্যা দিয়েছেন। এর মধ্য দিয়ে লেখক মানুষকে বিজ্ঞানমনস্ক হওয়ার পথ দেখিয়েছেন। উদ্দীপকের অনিমেষও বিজ্ঞানমনস্ক, তাই কবিরাজি চিকিৎসাকে নাকচ করে বৈজ্ঞানিক চিকিৎসায় বিশ্বাস করেছে। তাই বলা যায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 680018)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সদ্য বিবাহিত মনির সাহেব নতুন বাসায় উঠলে পাশের বাসার হাশেম সাহেব বললেন, 'এ ঘরে ভূত আছে, রাতে নানান রকম শব্দ হয়, আপনি এ বাসায় কীভাবে থাকবেন?' এসব শুনে তিনি ভয় পেয়ে যান। রাতে ঘুমাতে গিয়ে হাশেম সাহেবের কথার সত্যতা মেলে। পরদিন কারণ অনুসন্ধান করতে গিয়ে জানতে পারেন ওপরের তলায় নানা বয়সি তিনটি বাচ্চা গভীর রাত পর্যন্ত খেলাধুলায় ব্যস্ত থাকে। এ শব্দগুলোকেই সবাই ভূত মনে করে ভয় পেত।

Options:
ক. কিছু পয়সা বাঁচানোর জন্য পরেশ বাপের ছবিতে কী এনে ছেড়েছে?
খ. মিথ্যা গল্প বানিয়ে তাকে শোনাবার ছেলে যে নগেন নয়'— ব্যাখ্যা করো।
গ. উদ্দীপকের হাশেম সাহেবের সাথে তৈলচিত্রের ভূত' গল্পের কোন চরিত্রের সাদৃশ্য রয়েছে? ব্যাখ্যা করো।
ঘ. উদ্দীপকের মনির সাহেব এবং তৈলচিত্রের ভূত' গল্পের পরাশর ডাক্তার বিজ্ঞানমনস্ক ব্যক্তি। ” – বিশ্লেষণ করো।


Correct Answer: 

Solution:
ককিছু গয়সা বাঁচানোর জন্য পরেশ বাপের ছবিতে ভূত এনে ছেড়েছে।খপরাশর ডাক্তার নগেনকে ভালোভাবে চিনতেন এবং জানতেন বলেই তিনি বিশ্বাস করতেন নগেন মিথ্যে ও বানোয়াট গল্প শোনানোর ছেলে নয়— প্রশ্নোক্ত মন্তব্যটি দ্বারা এ বিষয়টিই বোঝানো হয়েছে। নগেন পরাশর ডাক্তারের পূর্ব পরিচিত ছিল। তিনি নগেনকে ভালোভাবে জানতেন বলেই নগেনের আচরণ সম্পর্কে তার স্পষ্ট ধারণা ছিল। তাই নগেন ভূতে ভয় পাওয়ার কথা বললে পরাশর ডাক্তার বুঝতে পারেন নগেন বানানো কোনো গল্প তাকে বলছে না। কেননা মিথ্যে ও বানোয়াট গল্প শোনাবার ছেলে নগেন নয় ।গউদ্দীপকের হাশেম সাহেবের সাথে তৈলচিত্রের ভূত' গল্পের নগেন চরিত্রের সাদৃশ্য রয়েছে। 'তৈলচিত্রের ভূত' গল্পে নগেন তার মৃত মামার ছবিতে প্রণাম করতে গিয়ে বৈদ্যুতিক শক খায়। বৈদ্যুতিক শক সম্পর্কে ধারণা না থাকায় সে এটিকে ভূতের কাজ ভেবে ভীষণ ভয় পায়। সে মনে করে মৃত মামার প্রেতাত্মাই তাকে ভয় দেখাচ্ছে। উদ্দীপকের যাশেম সাহেব লোকসমাজে প্রচলিত ভূত সম্পর্কিত বিশ্বাস দ্বারা প্রভাবিত। পাশের বাসায় রাতে নানা রকম শব্দকে তিনি ভূতের কাজ ভেবে ভুল করেন। এমনকি সেই বাড়ির নতুন ভাড়াটিয়া মনির সাহেবকে ভূত সম্পর্কে সতর্ক করেন। আলোচ্য গল্পের নগেনও বৈদ্যুতিক শককে মামার প্রেতাত্মা বা ভূতের কাজ ভেবে ভয় পায়। অর্থাৎ ভ্রান্ত ধারণায় বিশ্বাসের দিক থেকে উদ্দীপকের হাশেম সাহেবের সাথে আলোচ্য গল্পের নগেন চরিত্রের মিল রয়েছে।ঘ"উদ্দীপকের মনির সাহেব এবং তৈলচিত্রের ভূত' গল্পের পরাশর ডাক্তার বিজ্ঞানমনস্ক ব্যক্তি"- মন্তব্যটি যথার্থ। 'তৈলচিত্রের ভূত' গল্পের পরাশর ডাক্তার একজন যুক্তিবাদী মানুষ। সমাজের প্রচলিত কুসংস্কারকে তিনি বিজ্ঞানের নিরিখে বিচার করেছেন। নগেন ভূতের ভয় পেয়ে তার শরণাপন্ন হলে তিনি নগেনকে ভয়ের প্রকৃত কারণ সম্পর্কে অবহিত করেন। ফলে নগেন শংকামুক্ত হয়। উদ্দীপকের মনির সাহেব নতুন বাসায় উঠলে পাশের বাসার হাশেম সাহেব তাকে ভূত সম্পর্কে সতর্ক করেন। এ কথা শুনে প্রথমে কিছুটা ভয় পেলেও মনির সাহেব প্রকৃত ঘটনা উদ্ঘাটনে প্রবৃত্ত হন। পরে তিনি আবিষ্কার করেন ওপরের তলার বাচ্চারা গভীর রাত পর্যন্ত খেলাধুলা করে। মূলত এই শব্দগুলোকেই মানুষ ভূতের কাজ মনে করে ভয় পেত। 'তৈলচিত্রের ভূত' গল্পের পরাশর ডাক্তার এবং উদ্দীপকের মনির সাহেব উভয়ই যুক্তিবাদী মানুষ। প্রচলিত ধারণার স্রোতে তারা গা ভাসাননি; বরং ঘটনার মূল অনুসন্ধান করে তারা প্রকৃত সত্য উদ্‌ঘাটন করেছেন। আলোচ্য গল্পে দেখা যায়, পরাশর ডাক্তার বিজ্ঞানমনস্ক বিচারবুদ্ধি দিয়ে নগেনের ভূত বিশ্বাসকে ভুল প্রমাণিত করেছেন। বিজ্ঞানের নিরিখে প্রকৃত সত্য তুলে ধরে নগেনকে শঙ্কামুক্ত করেছেন। উদ্দীপকের মনির সাহেবও মানুষের দীর্ঘদিনের কুসংস্কার বা অন্ধবিশ্বাসের সত্যতা উন্মোচন করেছেন। উপর্যুক্ত আলোচনার প্রেক্ষিতে বলা যায়, প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 680025)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রফিক সাহেব শীতের ছুটিতে ভাগ্নি সাহানাকে নিয়ে গ্রামে বেড়াতে যান। রাতের আকাশ দেখার জন্য তারা খোলা মাঠে যান। অদূরেই দেখতে পান মাঠের মধ্যে হঠাৎ এক প্রকার আলো জ্বলে উঠে তা সামনে এগিয়ে যাচ্ছে। ওটা কিসের আলো তা জানতে চাইলে সাহানার মামা বলেন, ভূতের! সাহানা ভয় পেয়ে তার মামাকে জড়িয়ে ধরে। মামা তখন তাকে বুঝিয়ে বলেন যে, খোলা মাঠের মাটিতে এক প্রকার গ্যাস থাকে— যা বাতাসের সংস্পর্শে এলে জ্বলে ওঠে। সাহানা বিষয়টা বুঝতে পেরে স্বাভাবিক হয়।

Options:
ক. ‘তৈলচিত্রের ভূত' কোন জাতীয় রচনা?
খ. নগেনকে পরাশর ডাক্তার ভর্ৎসনা করলেন কেন?
গ. উদ্দীপকের সাহানা আর 'তৈলচিত্রের ভূত' গল্পের নগেনের' বিশেষ মিল কোথায়? — ব্যাখ্যা করো।
ঘ. “রফিক সাহেব আর তৈলচিত্রের ভূত' গল্পের পরাশর ডাক্তার উভয়কে আধুনিক মানসিকতার অধিকারী বলা যায়?”— উক্তিটির যথার্থতা নিরূপণ করো।


Correct Answer: 

Solution:
কতৈলচিত্রের ভূত' কিশোর উপযোগী একটি ছোটগল্প।খনগেনের বোকামির কারণে পরাশর ডাক্তার নগেনকে ভর্ৎসনা করলেন। নগেন তার মামার তৈলচিত্রে হাত দিয়ে বৈদ্যুতিক শক খাওয়ার পরে কোনো রকম যুক্তি দিয়ে বিচার না করে সে এটাকে ভূতের কাজ মনে করে। সে পরাশর ডাক্তারের কাছে এর সমাধানের জন্য যায়। কিন্তু তৈলচিত্রটি যে রুপার ফ্রেমে বাঁধা এবং বৈদ্যুতিক সংযোগ আছে তা সে বলে না। পরাশর ডাক্তার রাতের অন্ধকারে তৈলচিত্রটি স্পর্শ করলে তিনিও বৈদ্যুতিক শক খান। তখন তিনি সামান্য বৈদ্যুতিক শক না বোঝার জন্য এবং রুপার ফ্রেমে বৈদ্যুতিক সংযোগের কথা না বলার জন্য নগেনকে ভর্ৎসনা করেন।গঅশরীরী শক্তির উপর বিশ্বাস এবং তা থেকে উত্তরণের দিক থেকে উদ্দীপকের সাহানা আর 'তৈলচিত্রের ভূত' গল্পের নগেন চরিত্রের মিল রয়েছে। 'তৈলচিত্রের ভূত' গল্পে নগেন তার মামার ছবিতে হাত দিয়ে বৈদ্যুতিক শক খেয়েছিল। বিষয়টি সম্পর্কে তার মনে ভ্রান্ত ধারণা ছিল। তাই সে ধরেই নিয়েছিল মামার মৃত্যুর পর তাঁর প্রেতাত্মা তাকে ভয় দেখাচ্ছে। অবশেষে পরাশর ডাক্তারের সহায়তায় তার এ ভ্রান্তি দূর হয়। উদ্দীপকে রাতে মাঠে ঘুরতে গিয়ে মামার কথায় বিভ্রান্ত হয়ে সাহানা ভয় পেয়েছে। ভূতের ভয়ে সে মামাকে জড়িয়ে ধরে। তবে শেষ পর্যন্ত তার মামার কথাতেই সে ভুল বুঝতে পেরে স্বাভাবিক হয়েছে। যেমনটি নগেনের ক্ষেত্রেও ঘটেছে। সাহানার মামা এবং গল্পের পরাশর ডাক্তার বৈজ্ঞানিক যুক্তি দিয়ে সমস্যার কারণ তুলে ধরেছেন, ফলে সাহানা ও নগেন সঠিক ধারণা পেয়েছে। এদিক থেকে উদ্দীপকের সাহানা ও 'তৈলচিত্রের ভূত' গল্পের নগেনের মধ্যে বিশেষ মিল লক্ষ করা যায়।ঘবিজ্ঞানমনস্ক চিন্তা-চেতনার দিক থেকে উদ্দীপকের রফিক সাহেব এবং 'তৈলচিত্রের ভূত' গল্পের পরাশর ডাক্তারকে আধুনিক মানসিকতার অধিকারী বলা যায়। 'তৈলচিত্রের ভূত' গল্পে নগেন ভূতের ভয় পেয়ে পরাশর ডাক্তারের শরণাপন্ন হয়। তিনি তাকে ভয়ের প্রকৃত কারণ সম্পর্কে অবহিত করেন। ফলে নগেন শঙ্কামুক্ত হয়। উদ্দীপকের সাহানা ভূতের ভয় পেলে তার মামা তাকে মাঠে আগুন জ্বলে ওঠার প্রকৃত কারণ ব্যাখ্যা করেন। এতে সাহানা আশ্বস্ত হয় এবং তার ভূতের ভয় কেটে যায়। উদ্দীপকের রফিক সাহেব ও 'তৈলচিত্রের ভূত' গল্পের পরাশর ডাক্তার উভয়ই যুক্তিবাদী মানুষ। পরাশর ডাক্তার নগেনকে তার মামার ছবিতে কেন বিদ্যুৎ প্রবাহিত হয়, তার ব্যাখ্যা দিয়েছেন। রফিক সাহেবও সাহানার ক্ষেত্রে একই কাজ করেন। আধুনিক বিজ্ঞানের যুগে ভূত-প্রেতের মতো কাল্পনিক কোনো বিষয়ে বিশ্বাস করা রফিক সাহেব কিংবা পরাশর ডাক্তারের চরিত্রে নেই। তাঁরা বৈজ্ঞানিক যুক্তি দিয়ে এসব ঘটনা বিচার করেছেন। এসব ঘটনার প্রেক্ষিতে তাঁদের দুজনকে আধুনিক মানসিকতার অধিকারী বলা যায়।

Explanation:


Sub-Questions:

================================================================================
Question #4 (ID: 680030)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মাহিনের পরীক্ষা কিন্তু মাহিন রাতের বেলায় একা পড়ার ঘরে থাকতে চায় না। রাতে যখন সে পড়তে বসে, তখন সে বুঝতে পারে কিছু একটা দ্রুত দেয়ালের পাশে লুকিয়ে যাচ্ছে। রাত হলেই তার ভয়টা বেড়ে যায়। তার মা বিষয়টি বুঝতে পেরে মাহিনকে নিয়ে রাতে পড়ার ঘরে যায় এবং সেখান থেকে একটি টিকটিকি উদ্ধার করে।

Options:
ক. পরাশর ডাক্তার কোথায় বসে চিঠি লিখছিলেন?
খ. 'চমকপ্রদ অবিশ্বাস্য কাহিনি' – কথাটি ব্যাখ্যা করো।
গ. উদ্দীপকের মাহিনের সাথে 'তৈলচিত্রের ভূত' গল্পের নগেনের সাদৃশ্য উল্লেখ করো।
ঘ. উদ্দীপকটি 'তৈলচিত্রের ভূত' গল্পের মূলভাব ধারণে সক্ষম হয়েছে কি? বিশ্লেষণ করো।


Correct Answer: 

Solution:
কপরাশর ডাক্তার নিজের প্রকাণ্ড লাইব্রেরিতে বসে চিঠি লিখছিলেন।খনগেনের ভৌতিক অভিজ্ঞতার কাহিনিকে চমকপ্রদ অবিশ্বাস্য কাহিনি বলা হয়েছে। নগেন গভীর রাতে মৃত মামার তৈলচিত্র স্পর্শ করে ইলেকট্রিক শক পেয়ে ছিটকে পড়ে যায়। কিন্তু সে এটাকে মামার অশরীরী আত্মার কাজ বলে মনে করে। পরাশর ডাক্তারের নিকট সে এই ঘটনাকে ভৌতিক বিষয় বলে উপস্থাপন করে। এই কাহিনিকে তাই চমকপ্রদ অবিশ্বাস্য কাহিনি বলে অভিহিত করেছে। প্রশ্নোক্ত উক্তিটিতে এ বিষয়টিই ফুটে উঠেছে।গপ্রকৃত ঘটনা বুঝতে না পেরে ভয় পাওয়ার দিক দিয়ে উদ্দীপকের মাহিনের সাথে 'তৈলচিত্রের ভূত' গল্পের নগেনের সাদৃশ্য রয়েছে। সীমাবদ্ধতার কারণে অনেক সময় মানুষ প্রকৃত ঘটনাকে অনুধাবন করতে পারে না। তখনই মানুষ ঘটনাটি নিয়ে নানা উদ্ভট ও অলৌকিক চিন্তাভাবনা করতে থাকে। আলোচ্য গল্পে আমরা এর দৃষ্টান্ত দেখতে পাই। উদ্দীপকের মাহিন কিছুটা ভিতু স্বভাবের। সামনে তার পরীক্ষা কিন্তু রাতের বেলায় পড়ার ঘরে সে একা থাকতে চায় না। যখন সে পড়তে বসে তখন সে বুঝতে পারে, কিছু একটা দ্রুত দেয়ালের পাশ দিয়ে লুকিয়ে যাচ্ছে। প্রকৃত বিষয় বুঝতে না পেরে সে এটাকে ভৌতিক ব্যাপার বলে মনে করে। অথচ এটা ছিল একটা টিকটিকি। এ ধরনের ঘটনা আমরা 'তৈলচিত্রের ভূত' গল্পেও দেখতে পাই। এ গল্পে নগেন মৃত মামার তৈলচিত্র স্পর্শ করে তড়িতাহত হয়। কিন্তু প্রকৃত ঘটনা সে বুঝতে পারে না। তাই এই ঘটনাকে সে মৃত মামার অশরীরী আত্মার প্রতিহিংসা বলে মনে করে ভয় পায়। তাই ভয় পাওয়ার দিক থেকে উদ্দীপকের মাহিনের সাথে 'তৈলচিত্রের ভূত' গল্পের নগেনের সাদৃশ্য রয়েছে।ঘউদ্দীপকটি 'তৈলচিত্রের ভূত' গল্পের মূলভাব উপস্থাপনে সক্ষম হয়েছে বলেই আমি মনে করি। কুসংস্কারে বিশ্বাসী মানুষ সহজেই ভৌতিক বিষয়ের প্রতি বিশ্বাস স্থাপন করে। মূলত জ্ঞানের স্বল্পতার কারণেই মানুষের মনে এসব কুসংস্কার জন্ম নেয়। বিজ্ঞানসম্মত চিন্তাধারা ও আধুনিক শিক্ষাই পারে এসব কুসংস্কার দূর করতে। উদ্দীপকের মাহিন রাতে তার পড়ার ঘরে একা থাকতে ভয় পায়। তার এই ভয়ের মূল কারণ হলো একটি টিকটিকি। মাহিনের মা বিষয়টি বুঝতে পেরে এ ব্যাপারে তার ভুল ভাঙায়। বিষয়টি সম্পর্কে সচেতন জ্ঞানের অভাবই মাহিনের এরূপ মনোভাবের কারণ। আলোচ্য গল্পের নগেনের মধ্যেও বিষয়টি পরিলক্ষিত হয়। 'তৈলচিত্রের ভূত' গল্পের নগেন কুসংস্কারে বিশ্বাস স্থাপন করেছে। ভূত বিশ্বাস তার মনের মধ্যে জেঁকে বসেছিল। তাই গভীর রাতে মৃত মামার তৈলচিত্র স্পর্শ করে ইলেকট্রিক শক খেলে বিষয়টিকে সে ভূতের কাজ বলে মনে করে। পরাশর ডাক্তার যৌক্তিক বিচার-বিশ্লেষণের মাধ্যমে ভূত বিশ্বাসের অসারতা প্রমাণ করেন। একইভাবে, উদ্দীপকের মাহিনের মাও বাস্তব জ্ঞানের দ্বারা ঘটনার প্রকৃত কারণ উদ্ঘাটন করে মাহিনের ভয় দূর করেন। 'তৈলচিত্রের ভূত' গল্পের মূলভাব হলো বিজ্ঞানসম্মত বিচারবুদ্ধি ও বাস্তবভিত্তিক বিশ্লেষণের মাধ্যমে কুসংস্কার ও অন্ধবিশ্বাস দূর করা। আলোচ্য গল্পের মতো উদ্দীপকেও বাস্তব জ্ঞানের দ্বারা ঘটনাকে বিশ্লেষণ করে কুসংস্কারের অসারতা তুলে ধরা হয়েছে। তাই আমরা বলতে পারি, উদ্দীপকটি 'তৈলচিত্রের ভূত' গল্পের মূলভাব উপস্থাপনে সহায়ক হয়েছে।

Explanation:


Sub-Questions:

================================================================================
Question #5 (ID: 680034)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ভূতে বিশ্বাস এমন একটি প্রাচীন বিশ্বাস, বিশ্বব্যাপী যা আজও সমান প্রতাপে বিদ্যমান। বিস্ময়ের ব্যাপার হলো ভূতে বিশ্বাস প্রায় সভ্যতার শুরু থেকেই মোটামুটি সবখানেই ছিল এবং এখনো তা প্রায় একই রূপে বিরাজমান। সহজ করে বলতে গেলে বাংলাদেশের একটি মানুষ ভূত বলতে যা বোঝে এবং যে কারণে ভয় পায়, আমেরিকা জার্মানি বা মধ্যপ্রাচ্যের মানুষও ভূত বলতে একই রকমের অস্তিত্বকে বিশ্বাস করে এবং একইভাবে ভয় পায়। আজকের মতো প্রাচীনকালে ভূত বিশ্বাসের ব্যাপারটি প্রায় অভিন্ন ছিল।

Options:
ক. রাতে লাইব্রেরিতে যাওয়ার সময় নগেন আলো জ্বাললো না কেন?
খ. নগেন অনুতাপদগ্ধ হলো কেন?
গ. উদ্দীপকের বক্তব্য 'তৈলচিত্রের ভূত' গল্পের কোন চরিত্রের মানসিকতাকে প্রতিনিধিত্ব করে? আলোচনা করো।
ঘ. উদ্দীপকটি 'তৈলচিত্রের ভূত' গল্পের মূল ভাবনাকে ধারণ করতে পেরেছে কি? বিশ্লেষণ করো।


Correct Answer: 

Solution:
করাতে লাইব্রেরিতে যাওয়ার সময় অন্যদের ঘুম ভেঙে যেতে পারে, এই আশঙ্কায় নগেন আলো জ্বালালো না।খসারাজীবন মামাকে মিথ্যে ভক্তি-ভালোবাসার ভান করে ঠকিয়েছে ভেবে নগেন অনুতাপদগ্ধ হলো। মামার বাড়িতে বড়ো হলেও কঠিন প্রকৃতির মামার কাছে সে কোনোদিনই তেমন স্নেহাদর পায়নি। তাই সামনে ভক্তি-ভালোবাসার ভান করলেও ভেতর থেকে সে মামাকে পছন্দ করত না। কিন্তু মামার মৃত্যুর পর সে জানতে পারে তিনি নিজের সন্তানদের প্রায় সমপরিমাণ সম্পত্তি তার নামে উইল করে রেখে গেছেন। তার প্রতি মামার এমন ভালোবাসা এবং বিবেচনাবোধের পরিচয় পেয়ে, তার প্রতি মিথ্যে ভক্তি-শ্রদ্ধা প্রদর্শনের জন্য সে মনে মনে অনুতাপদগ্ধ হয়।গউদ্দীপকের বক্তব্য 'তৈলচিত্রের ভূত' গল্পের নগেন চরিত্রের মানসিকতাকে প্রতিনিধিত্ব করে। ‘তৈলচিত্রের ভূত' গল্পে গল্পকার অশরীরী শক্তিতে বিশ্বাসের কুসংস্কারাচ্ছন্ন মানসিকতাকে উপস্থাপন করেছেন। এ গল্পে নগেন ভূতের মতো অশরীরী শক্তিতে বিশ্বাস করে। অজ্ঞানতা এবং যৌক্তিক বিচার বিশ্লেষণের অভাবই তার এমন অবস্থানের কারণ। উদ্দীপকে বৈশ্বিক প্রেক্ষাপটে ভূতে বিশ্বাসের প্রভাব সম্পর্কে আলোকপাত করা হয়েছে। একবিংশ শতাব্দীতে দাঁড়িয়েও অনেকে আজও ভূতে বিশ্বাস করে। এক্ষেত্রে দেশ ভেদে মানুষের ধারণা মোটামুটি একরকম। বিজ্ঞানমনস্ক না হওয়ার কারণেই মানুষ এমন কুসংস্কারে বিশ্বাস করে। একইভাবে, 'তৈলচিত্রের ভূত' গল্পেও গল্পকার নগেন চরিত্রের মধ্য দিয়ে ভূতে বিশ্বাসের স্বরূপ তুলে ধরেছেন। অজ্ঞতার কারণেই নগেন তৈলচিত্রে তড়িতাহত হওয়ার বিষয়টিকে ভূতের কারসাজি বলে মনে করে। তার এই মনোভাব উদ্দীপকের বক্তব্যের সঙ্গে সাদৃশ্যপূর্ণ। সে বিবেচনায় উদ্দীপকের বক্তব্য আলোচ্য গল্পের নগেন চরিত্রেরই প্রতিনিধিত্ব করে।ঘউদ্দেশ্যগত দিক থেকে উদ্দীপকটি 'তৈলচিত্রের ভূত' গল্পের মূলভাবনাকে ধারণ করতে পারেনি বলেই আমি মনে করি। 'তৈলচিত্রের ভূত' গল্পে গল্পকার ভূত বা অশরীরী শক্তিতে বিশ্বাসের নিরর্থকতাকে তুলে ধরেছেন। গল্পটিতে নগেন চরিত্রের মধ্য দিয়ে তিনি ভূতে বিশ্বাসের কুসংস্কারাচ্ছন্ন মানসিকতাকে তুলে ধরেছেন। আর পরাশর ডাক্তারের যৌক্তিক বিচার-বিশ্লেষণের সাহায্যে নগেনের এমন ভাবনার অসারতাকে ফুটিয়ে তুলেছেন। উদ্দীপকে ভূতে বিশ্বাসের মতো কুসংস্কারাচ্ছন্ন মানসিকতাকে উপস্থাপন করা হয়েছে। অবিশ্বাস্য হলেও সত্যি যে, ভূতে বিশ্বাসের বিষয়টি প্রাচীনকাল থেকেই চলে আসছে। এমনকি বর্তমান যুগে দাঁড়িয়েও অনেকে ভূত আছে বলে বিশ্বাস করেন। শুধু তাই নয়, পৃথিবীর বিভিন্ন দেশে মানুষের মাঝে এ সম্পর্কিত ধারণাটি মোটামুটি অভিন্ন। আলোচ্য গল্পের নগেনের কর্মকাণ্ডেও এমনই মনোভাবের পরিচয় মেলে। 'তৈলচিত্রের ভূত' গল্পে কুসংস্কারের বিপরীতে বিজ্ঞানবুদ্ধির জয় ঘোষিত হয়েছে। আর তা করতে গিয়ে গল্পকার নগেনের কুসংস্কারাচ্ছন্ন মানসিকতাকে আশ্রয় করেছেন। উদ্দীপকের বর্ণনাতেও এমন কুসংস্কারাচ্ছন্ন মানসিকতার দিকটি প্রতিফলিত হয়েছে। তবে গল্পটির মূল উদ্দেশ্য ভূতে বিশ্বাসের অসারতা তুলে ধরা। পরাশর ডাক্তারের মতো বিজ্ঞানমনস্ক চরিত্রের মাধ্যমে তিনি সেটি করে দেখিয়েছেন। উদ্দীপকের বর্ণনায় এরকম কোনো বিষয়ের অবতারণা করা হয়নি। এদিক থেকে উদ্দীপকটি আলোচ্য গল্পের মূল ভাবনাকে ধারণ করতে পারেনি।

Explanation:


Sub-Questions:

================================================================================
Question #6 (ID: 680036)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলা সাহিত্যে হুমায়ূন আহমেদকে বলা যেতে পারে ভূতবিলাসী লেখক। তাঁর অনেক লেখায় ভূতের বিচরণ ছিল। অন্য লেখকদের ভূতের লেখাও পড়তেন তিনি। তবে তিনি গল্পের শেষে যুক্তি দিয়ে প্রমাণ করে দিতেন সবই মনের ভুল।

Options:
ক. মানিক বন্দ্যোপাধ্যায় কত খ্রিষ্টাব্দে জন্মগ্রহণ করেন?
খ. পরাশর ডাক্তার হাঁফ ছাড়লেন কেন?
গ. ভূত সম্পর্কিত দৃষ্টিভঙ্গির দিক থেকে 'তৈলচিত্রের ভূত' গল্পটির লেখক ও উদ্দীপকের হুমায়ূন আহমেদের তুলনা করো।
ঘ. 'কুসংস্কার ছড়ানো নয়, বরং কুসংস্কার দূর করাই আধুনিক লেখকদের বৈশিষ্ট্য'— উদ্দীপক ও 'তৈলচিত্রের ভূত' গল্পের আলোকে বিচার করো।


Correct Answer: 

Solution:
কমানিক বন্দ্যোপাধ্যায় ১৯০৮ খ্রিষ্টাব্দে জন্মগ্রহণ করেন।খখগভূত বিশ্বাসের অসারতা সম্পর্কে বৈজ্ঞানিক দৃষ্টিভঙ্গির দিক থেকে 'তৈলচিত্রের ভূত' গল্পের লেখক মানিক বন্দ্যোপাধ্যায় ও উদ্দীপকের হুমায়ূন আহমেদ তুলনীয়। 'তৈলচিত্রের ভূত' গল্পে মানিক বন্দ্যোপাধ্যায় দেখিয়েছেন ভূতে বিশ্বাস নিয়ে মানুষের মধ্যে যে কুসংস্কার বিরাজমান, তা ভিত্তিহীন, কাল্পনিক ও অন্তঃসারশূন্য। পরাশর ডাক্তার চরিত্রটির মাধ্যমে লেখক নগেনের ভূত বিশ্বাস সম্পর্কিত কুসংস্কারকে ভিত্তিহীন প্রমাণ করেছেন। উদ্দীপকে ভূতবিলাসী লেখক হিসেবে হুমায়ূন আহমেদকে বর্ণনা করা হলেও তিনি ভূত সম্পর্কিত কুসংস্কার ছড়াননি বরং তিনি গল্পের শেষে যুক্তি দিয়ে প্রমাণ করে দেন সবই মনের ভুল। তাঁর এই দৃষ্টিভঙ্গি মানিক বন্দ্যোপাধ্যায়ের ভূত সম্পর্কিত কুসংস্কারহীন দৃষ্টিভঙ্গিকে নির্দেশ করে। কেননা, আলোচ্য গল্পটিতে নগেন চরিত্রের মধ্য দিয়ে ভূত বিশ্বাসের স্বরূপ তুলে ধরার পাশাপাশি পরাশর ডাক্তার চরিত্রের মাধ্যমে এর আসারতাকে তুলে ধরেছেন। এদিক থেকে লেখকদ্বয়ের মানসিকতার মিল পাওয়া যায়।ঘ‘কুসংস্কার ছড়ানো নয়, বরং কুসংস্কার দূর করাই আধুনিক লেখকদের বৈশিষ্ট্য'— উদ্দীপক ও 'তৈলচিত্রের ভূত' গল্পের আলোকে মন্তব্যটি যথার্থ। ‘তৈলচিত্রের ভূত' গল্পে মানিক বন্দ্যোপাধ্যায় দেখিয়েছেন বিজ্ঞানসম্মত বিচার-বিশ্লেষণের মাধ্যমে ভূত সম্পর্কিত কুসংস্কার ও অন্ধবিশ্বাস সহজেই দূর করা সম্ভব; 'তৈলচিত্রের ভূত' গল্পের এমন শিরোনাম দেখে এটাকে কোনো ভূতের কাহিনি মনে হলেও তিনি এ গল্পে পরাশর ডাক্তারের মাধ্যমে ভূতের অস্তিত্বকে অস্বীকার করেছেন। হুমায়ূন আহমেদের লেখাতেও ভূতের বিচরণ দেখা যায়। অন্য লেখকদের ভূতের লেখাও পড়তেন তিনি। তবে প্রকৃতপক্ষে তিনি ভূতে বিশ্বাস করতেন না। আর তাই গল্পের শেষে তিনি যুক্তি দিয়ে প্রমাণ করে দিতেন সবই মনের ভুল। উপর্যুক্ত আলোচনায় আমরা দেখতে পাই দুজন আধুনিক লেখক মানিক বন্দ্যোপাধ্যায় ও হুমায়ূন আহমেদ ভূতের কাহিনি রচনা করেও কোনো কুসংস্কার ছড়াননি। বরং তাঁদের লেখনী ভূত সম্পর্কিত কুসংস্কারের বিরুদ্ধে বিজ্ঞান-বুদ্ধির জয় দেখিয়েছে। এদিক বিবেচনায় উদ্দীপক ও 'তৈলচিত্রের ভূত' গল্পের আলোকে প্রশ্নে উল্লিখিত মন্তব্যটি যথার্থ।

Explanation:


Sub-Questions:

================================================================================
Question #7 (ID: 680040)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাবুল সন্ধ্যায় বাড়ি ফেরার পথে হোঁচট খেয়ে অজ্ঞান হয়ে পড়ে যায়। বাবুলের মায়ের ধারণা তাঁর ছেলেকে ভূতে ধাক্কা দিয়ে ফেলে দিয়েছে। তাই তিনি সাধু বাবার কাছে নিয়ে যান। সাধু বাবা ঝাড়ফুঁক ও তাবিজকবচ দিয়ে বিদায় দেন। বাবুলের শারীরিক অবস্থা দিন দিন অবনতির পথে যেতে থাকে। এ অবস্থা দেখে বাবুলের চাচা তাকে ডাক্তারের কাছে নিয়ে যান। ডাক্তারের চিকিৎসায় বাবুল ধীরে ধীরে সুস্থ হয়ে ওঠে।

Options:
ক. উইল' শব্দের অর্থ কী?
খ. নগেন নিজেকে পাগল মনে করার কারণ ব্যাখ্যা করো।
গ. উদ্দীপকের বাবুলের মায়ের ধারণায় 'তৈলচিত্রের ভূত' গল্পের প্রতিফলিত দিকটি ব্যাখ্যা করো।
ঘ. উদ্দীপকের বাবুলের চাচা ও 'তৈলচিত্রের ভূত' গল্পের পরাশর ডাক্তার উভয়ই আধুনিক মানসিকতার অধিকারী। — উত্তরের সপক্ষে তোমার যুক্তি উপস্থাপন করো।


Correct Answer: 

Solution:
কউইল' শব্দের অর্থ— শেষ ইচ্ছেপত্র।খভূতের ভয় নগেনের সকল মানসিক শক্তিকে নিষ্ক্রিয় করে দিয়েছিল বলেই তার নিজেকে পাগল বলে মনে হয়েছিল। মামার মৃত্যুর পর লাইব্রেরি ঘরে তাঁর তৈলচিত্রে প্রণাম করতে গিয়ে নগেন ধাক্কা খায়। যদিও ঘটনাটি ছিল বৈদ্যুতিক শক; কিন্তু প্রথমাবস্থায় তা নগেনের মাথায় আসেনি। তাই ভূতের ভয়ে জর্জরিত হয়ে সে পরাশর ডাক্তারের শরণাপন্ন হয় এবং সেখানে সমস্ত ঘটনা বলার পূর্বে নিজেকে পাগল ভাবতে শুরু করে। মানসিক শক্তির অভাবেই তার ভেতরে এমন বোধ জন্ম নিয়েছিল।গউদ্দীপকের বাবুলের মায়ের মানসিকতায় 'তৈলচিত্রের ভূত' গল্পের ভূত বিশ্বাসের বিশেষ দিকটি প্রতিফলিত হয়েছে। 'তৈলচিত্রের ভূত' গল্পে লেখক নগেন চরিত্রের মধ্যে ভূত বিশ্বাসের স্বরূপ তুলে ধরেছেন। মৃত ব্যক্তির আত্মা ভূতে পরিণত হয় এ রকম কুসংস্কার সমাজে প্রচলিত থাকায় নগেন বৈদ্যুতিক শককে ভূতের কাজ বলে বিশ্বাস করেছে। উদ্দীপকে বাবুল সন্ধ্যায় বাড়ি ফেরার পথে হঠাৎ অজ্ঞান হয়ে পড়ে যায়। এ ঘটনাকে তার মা ভূতের ধাক্কা ভেবে উৎকণ্ঠিত হয়ে তাকে সাধু বাবার কাছে নিয়ে যান। 'তৈলচিত্রের ভূত' গল্পে নগেনের ইলেকট্রিক শককে ভূতের কাজ মনে করার মানসিকতার প্রতিফলন বাবুলের মায়ের চিন্তাতেও লক্ষ করা যায়।ঘবৈজ্ঞানিক বিচার-বিশ্লেষণ করে সিদ্ধান্ত নেওয়ায় উদ্দীপকের বাবুলের চাচা ও 'তৈলচিত্রের ভূত' গল্পের পরাশর ডাক্তার উভয়ই আধুনিক মানসিকতার অধিকারী। 'তৈলচিত্রের ভূত' গল্পের নগেন তার মামাকে মিথ্যা ভক্তি-ভালোবাসার ভান করত। কিন্তু মামার মৃত্যুর পর যখন সে জানতে পারল মামা তাকে অনেক ভালোবাসতেন তখন সে অনুতপ্ত হয়। অনুতপ্ত হয়ে রাতের বেলা মামার ছবিকে প্রণাম করতে গেলে ছবির ফ্রেমে ইলেকট্রিক শক খায়। এই ইলেকট্রিক শককে সে মামার প্রেতাত্মার ধাক্কা ভেবে ভয় পায়। ঘটনাটি পরাশর ডাক্তার জানতে পেরে বিজ্ঞানসম্মত বিচারবুদ্ধি দিয়ে দূর করেছেন নগেনের ভূত বিশ্বাস ও কুসংস্কারের ভিত্তিহীনতাকে। ভূতে বিশ্বাস নিয়ে সমাজে প্রচলিত কুসংস্কার যে ভিত্তিহীন— আলোচ্য গল্পে সেই শিক্ষণীয় দিকটিই পরাশর ডাক্তারের মাধ্যমে প্রতিফলিত হয়েছে। উদ্দীপকের বাবুল সন্ধ্যায় বাড়ি ফেরার পথে হোঁচট খেয়ে হঠাৎ অজ্ঞান হয়ে পড়লে তার মা এটাকে ভূতের কাজ বলে ভাবেন। তাই বাবুলের মা তাকে সাধু বাবার কাছে নিয়ে যান। কিন্তু বাবুলের চাচা এমন কুসংস্কারাচ্ছন্ন কথা বিশ্বাস না করে তাকে ডাক্তারের কাছে নিয়ে যান। তিনি বাবুলের মায়ের মতো ভূতে বিশ্বাস করেন না। তাই তিনি ডাক্তারের কাছে যান। বাবুলের চাচার এমন আচরণ তার বিজ্ঞানমনস্ক চেতনাকে প্রকাশ করে। 'তৈলচিত্রের ভূত' গল্পে পরাশর ডাক্তার বিজ্ঞানসম্মত বিচারবুদ্ধি দিয়ে নগেনের ভূত বিশ্বাসকে মিথ্যা প্রমাণিত করেছেন। ছবির ফ্রেমে ইলেকট্রিক সংযোগের বিষয়টি ব্যাখ্যা করে তিনি প্রমাণ করেন ভূতে বিশ্বাস নিয়ে মানুষের মধ্যে বিরাজমান কুসংস্কার ভিত্তিহীন। এটিই 'তৈলচিত্রের ভূত' গল্পের শিক্ষণীয় দিক। এই দিকটি উদ্দীপকের বাবুলের চাচার চরিত্রেও ফুটে উঠেছে। তাই বলা যায়, উদ্দীপকের বাবুলের চাচা ও 'তৈলচিত্রের ভূত' গল্পের পরাশর ডাক্তার উভয়ই আধুনিক মানসিকতার অধিকারী।

Explanation:


Sub-Questions:

================================================================================
Question #8 (ID: 680044)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পদ্মা নদীর দক্ষ মাঝি মতলব মিয়া বেশ কিছুদিন ধরে জ্বরে ভুগছে। কবিরাজের ওষুধে যখন জ্বর কমছে না, তখন গ্রামবাসীর পরামর্শে তাকে জ্বিনের বাদশাহ নামে খ্যাত হেকমত মিয়ার কাছে নিয়ে যাওয়া হয়। কিন্তু সেখানেও কোনো ফল আসেনি। এদিকে মতলব মিয়ার অবস্থা দিন দিন আরো খারাপের দিকে যেতে থাকে। অবশেষে তার কলেজপড়ুয়া ছেলে মতিন সব বাধা উপেক্ষা করে তাকে শহরে উন্নত চিকিৎসার জন্য নিয়ে যায়। হাসপাতালের ডাক্তারদের প্রচেষ্টায় এ যাত্রায় বেঁচে যায় মতলব মিয়া।

Options:
ক. মানিক বন্দ্যোপাধ্যায়ের পিতৃপুরুষের বসতি কোথায় ছিল?
খ. নগেনের মন মামার প্রতি শ্রদ্ধা-ভক্তিতে ভরে উঠল কেন?
গ. উদ্দীপকের গ্রামবাসীর আচরণে 'তৈলচিত্রের ভূত' গল্পের কোন চরিত্রের বৈশিষ্ট্য ফুটে উঠেছে? ব্যাখ্যা করো।
ঘ. “উদ্দীপকে উল্লেখিত মতিনের মানসিকতা লালন করাই 'তৈলচিত্রের ভূত' গল্পের মূলভাবনা।” - মন্তব্যটি বিশ্লেষণ করো।


Correct Answer: 

Solution:
কমানিক বন্দ্যোপাধ্যায়ের পিতৃপুরুষের বসতি ছিল বাংলাদেশের বিক্রমপুর অঞ্চলে।খমামা নিজের ছেলেদের মতোই নগেনকে ভালোবাসতেন জানতে পেরে মামার প্রতি শ্রদ্ধা-ভক্তিতে নগেনের মন ভরে উঠল। নগেনের মামা মারা যাওয়ার আগে নিজের ছেলেদের প্রায় সমপরিমাণ টাকা তার জন্যও উইল করে গিয়েছেন। মামার এরকম উদারতা কল্পনাতীত ছিল নগেনের কাছে। কিন্তু সে যখন বুঝতে পারল বাইরে থেকে কঠোর হলেও মনে মনে মামা তাকে নিজের ছেলেদের মতোই ভালোবাসতেন, তখন তার মন মামার প্রতি শ্রদ্ধা-ভক্তিতে ভরে উঠল।গউদ্দীপকের গ্রামবাসীর আচরণে 'তৈলচিত্রের ভূত' গল্পের নগেন চরিত্রের কুসংস্কারাচ্ছন্ন মানসিকতার দিকটি ফুটে উঠেছে। 'তৈলচিত্রের ভূত' গল্পে নগেন তার মৃত মামার ছবিতে প্রণাম করতে গিয়ে তড়িতাহত হয়। এ সম্পর্কে ধারণা না থাকায় সে এটিকে ভূতের কারসাজি ভেবে ভীষণ ভয় পায়। সে মনে করে, মৃত মামার প্রেতাত্মাই তাকে ভয় দেখাচ্ছে। উদ্দীপকের গ্রামবাসী অশিক্ষিত ও কুসংস্কারাচ্ছন্ন। এ কারণে মাঝি মতলব মিয়া বেশ কিছুদিন জ্বরে ভোগার পরও সুস্থ না হলে গ্রামবাসীরা তাকে কবিরাজের কাছে যেতে পরামর্শ দেয়। তাদের মতে, এটা জিনের কাজ। একমাত্র জিনই পারে এ জ্বর সারাতে। কিন্তু কবিরাজের কাছে যাওয়ার পরও তার জ্বর সারেনি। কুসংস্কার ও অন্ধ বিশ্বাসের এমন ঘটনা আলোচ্য গল্পেও দেখা যায়। সেখানে নগেন ছবির মধ্যে তার মামার প্রেতাত্মা আছে ভেবে ভীত হয়ে পড়ে এবং পরাশর ডাক্তারের শরণাপন্ন হয়। অর্থাৎ কুসংস্কারাচ্ছন্ন মনোভাবের দিক দিয়ে উদ্দীপকের গ্রামবাসীর আচরণে 'তৈলচিত্রের ভূত' গল্পের নগেনের সাদৃশ্য ফুটে উঠেছে।ঘ"উদ্দীপকে উল্লেখিত মতিনের মানসিকতা লালন করাই 'তৈলচিত্রের ভূত' গল্পের মূল ভাবনা”— মন্তব্যটি যথার্থ বলেই আমি মনে করি। 'তৈলচিত্রের ভূত' গল্পের পরাশর ডাক্তার একজন বিজ্ঞানমনস্ক যুক্তিবাদী মানুষ। নগেন ভূতের ভয় পেয়ে পরাশর ডাক্তারের শরণাপন্ন হলে তিনি নগেনকে তার ভয়ের প্রকৃত কারণ সম্পর্কে অবহিত করেন। ফলে নগেন শঙ্কামুক্ত হয়। উদ্দীপকের গ্রামবাসীরা জ্বরাক্রান্ত মাঝি মতলব মিয়াকে কবিরাজের কাছে নিয়ে যাওয়ার পরামর্শ দেয়। কিন্তু তাতে কোনো লাভ হয় না। মতলব মিয়ার এমন অবস্থা দেখে কলেজপড়ুয়া মতিন তাকে ডাক্তারের কাছে নিয়ে যায়। ফলস্বরূপ, মতলব মিয়া সুস্থ হয়ে ওঠে। মতিনের এই কুসংস্কারমুক্ত মানসিকতার দিকটি আলোচ্য গল্পের পরাশর ডাক্তারের মাঝেও পরিলক্ষিত হয়।

Explanation:


Sub-Questions:

================================================================================
Question #9 (ID: 680046)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
একজন লোক মেলায় লাল-সবুজ-হলুদ ইত্যাদি অনেক রঙের বেলুন বিক্রি করে জীবিকা নির্বাহ করত। বিক্রি কমে গেলে সে হিলিয়াম গ্যাসে ভর্তি বেলুন আকাশে উড়িয়ে দিত এবং এতে করে তার বিক্রি বেড়ে যেত। একদিন একটি বাচ্চা ছেলে জিজ্ঞেস করল, “কালো রঙের বেলুন ও কি আকাশে উড়বে?” উত্তরে লোকটি বলল, “ভাই, রঙের জন্য বেলুন আকাশে ওড়ে না, ভেতরের গ্যাস বেলুনকে আকাশে ওড়ায়।”

Options:
ক. একটু থেমে পরাশর ডাক্তার আবার কী বললেন?
খ. “কপাল ভালো তড়িতাহত হয়ে প্রাণে মরতে হয়নি।" উক্তিটি কেন করেছিলেন তা বর্ণনা করো।
গ. উদ্দীপকের ছেলেটির "কালো রঙের বেলুনও কি আকাশে উড়বে?” উক্তিটি 'তৈলচিত্রের ভূত' গল্পের কোন বিষয়কে নির্দেশ করে? ব্যাখ্যা করো।
ঘ. “ভাই, রঙের জন্য বেলুন আকাশে ওড়ে না, ভেতরের গ্যাস বেলুনকে আকাশে ওড়ায়।” —উক্তিটি 'তৈলচিত্রের ভূত' গল্পের মূলভাবকে প্রতিনিধিত্ব করে কি? তোমার উত্তরের সপক্ষে যুক্তি দাও।


Correct Answer: 

Solution:
কএকটু থেমে পরাশর ডাক্তার আবার বললেন, 'ভূত বলে কিছু নেই, নগেন।'খবিদ্যুৎস্পৃষ্ট হয়ে মৃত্যুর হাত থেকে বেঁচে যাওয়ায় পরাশর ডাক্তার প্রশ্নোক্ত উত্তিটি করেছিলেন। 'তৈলচিত্রের ভূত' গল্পে নগেন কুসংস্কারাচ্ছন্ন মানসিকতার কারণে বৈদ্যুতিক শককে ভূতের কাজ বলে মনে করেছিল। আর বিজ্ঞানমনস্ক পরাশর ডাক্তার নগেনের এরূপ ভ্রান্ত ধারণার কারণ উদ্ঘাটন করতে গিয়েছিলেন। কিন্তু তিনি জানতেন না বৈদ্যুতিক শকের কথা। তাই দেওয়ালে টানানো ছবির রূপার ফ্রেমে হাত দিয়ে তড়িতাহত হন। বৈদ্যুতিক শকের এই বিষয়টি বুঝতে পেরে পরাশর ডাক্তার প্রশ্নোক্ত উক্তিটি করেছেন।গউদ্দীপকের ছেলেটির “কালো রঙের বেলুনও কি আকাশে উড়বে?" উক্তিটি 'তৈলচিত্রের ভূত' গল্পের নগেনের বিজ্ঞানমনস্ক মানসিকতার অভাবের বিষয়টিকে নির্দেশ করে। 'তৈলচিত্রের ভূত' গল্পের নগেনের মাঝে বিজ্ঞানমনস্ক চিন্তাধারার অনুপস্থিতি লক্ষণীয়। সে কুসংস্কারাচ্ছন্ন মানসিকতার অধিকারী। ফলে মামার তৈলচিত্র ছুঁয়ে প্রণাম করতে গিয়ে বৈদ্যুতিক শককে ভূতের কাজ ভেবে ভুল করে। বারবার তড়িতাহত হয়েও সে বুঝতে পারে না আসল রহস্য। তড়িতাহত হয়ে ভূতের কাজ বলে মনে করার মধ্য দিয়ে নগেনের মনের কুসংস্কারাচ্ছন্ন মানসিকতা এবং বিজ্ঞানমনস্ক চেতনার অভাবের দিকটিই প্রতিভাত হয়ে উঠেছে। উদ্দীপকের ছেলেটির মাঝে বিজ্ঞানমনস্ক বিচারবুদ্ধির অভাব লক্ষ করা যায়। সে হিলিয়াম ভর্তি বেলুন আকাশে ওড়ার বিষয়টি বুঝে উঠতে পারেনি। তার কাছে মনে হয়েছে বিভিন্ন রঙের বেলুন আকাশে উড়ে যাচ্ছে ভিন্ন কোনো কারণে। তাই তো ছেলেটি বেলুন বিক্রেতার কাছে জানতে চেয়েছে কালো রঙের বেলুনও আকাশে ওড়ে কিনা। বেলুন বিক্রেতার কাছে শুনে সে বুঝতে পেরেছে বেলুন রঙের কারণে নয় বরং হিলিয়াম গ্যাসের কারণে আকাশে ওড়ে। উদ্দীপকের ছেলেটির এই ভুল ধারণার বশবর্তী হওয়ার দিকটি বিজ্ঞানমনস্কতার অভাব, যা 'তৈলচিত্রের ভূত' গল্পের নগেনের মানসিকতার বিষয়টিকেই নির্দেশ করে।ঘতৈলচিত্রের ভূত' গল্পে প্রকাশিত বিজ্ঞানবুদ্ধির জয়ের দিকটি প্রশ্নোত্ত মন্তব্যটিতেও ফুটে ওঠায় তা গল্পের মূলভাবকে প্রতিনিধিত্ব করে। আলোচ্য গল্পে মানুষের মধ্যে বিরাজমান কুসংস্কারের বিপরীতে বিজ্ঞানবুদ্ধির জয় ঘটেছে। সেখানে নগেনের ভূত বিশ্বাসের রহস্য উন্মোচনের মাধ্যমে গল্পকার দেখিয়েছেন বিজ্ঞানচিন্তা মনের মধ্যে থাকলে তা কুসংস্কারকে দূর করতে পারে। গল্পের বিজ্ঞানমনস্ক মানুষ পরাশর ডাক্তার নগেনের মনের ভূতের ভয় দূর করেছে। সে মনে করে ভূত বলে কিছু নেই। সবই মানুষের অলীক ধারণা। আর এই বিজ্ঞানচেতনার দিকটিই 'তৈলচিত্রের ভূত' গল্পের প্রধান দিক। উদ্দীপকে বেলুন বিক্রেতার মন্তব্যের মধ্যে বিজ্ঞানচিন্তার প্রকাশ লক্ষণীয়। সে ভুল ধারণার বশবর্তী ছেলেটির মনের ভ্রান্ত ধারণা দূর করে দিয়েছে। লোকটি হিলিয়াম গ্যাস ভর্তি বেলুন আকাশে উড়িয়ে দিত বিক্রি বৃদ্ধির জন্য। আর এই বেলুন উড়ে যাওয়ার ক্ষেত্রে কোনো অলৌকিকত্ব যে নেই তা কৌতূহলী ছেলেটি বুঝতে পারে না। সে ভাবে রঙের কারণেই বোধহয় বেলুন আকাশে ওড়ে। ছেলেটির এই ধারণার বিপরীতে প্রশ্নোক্ত মন্তব্যটি বেলুন বিক্রেতার বিজ্ঞানচিন্তার দিকটিকে তুলে ধরেছে। 'তৈলচিত্রের ভূত' গল্পে পরাশর ডাক্তারের মাঝে যেমন বৈজ্ঞানিক চিন্তাচেতনার প্রকাশ লক্ষ করা যায়, তেমনি উদ্দীপকের বেলুন বিক্রেতার মাঝেও তার প্রকাশ লক্ষণীয়। আর এই বিজ্ঞানচিন্তার দিকটিই আলোচ্য গল্পের মূল প্রতিপাদ্য। বিজ্ঞানচিন্তার কারণেই বেলুন বিক্রেতা বলেছে, “ভাই, রঙের জন্য বেলুন আকাশে ওড়ে না, ভেতরের গ্যাস বেলুনকে আকাশে ওড়ায়।” তাই বলা যায়, প্রশ্নোক্ত মন্তব্যটি 'তৈলচিত্রের ভূত' গল্পের মূলভাবকে প্রতিনিধিত্ব করে।

Explanation:


Sub-Questions:

================================================================================
Question #10 (ID: 680049)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অন্তু অষ্টম শ্রেণিতে পড়ে। সামনে পরীক্ষা তাই রাত জেগে পড়ছিল সে। ঘড়িতে তখন রাত সাড়ে ১০টা। ঘরের সবাই খেয়ে দেয়ে ঘুমিয়ে পড়েছে। অন্তুর চোখেও তখন ঘুমঘুম ভাব। তাই সে ভাবল ড্রইং রুমের ইজি চেয়ারে বসে পড়বে। যেই ভাবা, সেই কাজ। একখানা বই নিয়ে ইজি চেয়ারে বসে হেলান দিয়েছে, সাথে সাথেই রুমের আলো নিভে গেল। অন্তু ভয় পেয়ে ভূত! ভূত। বলে চিৎকার করল। কিন্তু তখনো বাইরে আলো জ্বলছিল। আবার যখন ঝুঁকল তখন আবার আলো জ্বলে উঠল। অন্তু লক্ষ করল চেয়ারের নিচে রুমের বৈদ্যুতিক সংযোগের তারের এক অংশ ছেঁড়া। যখন সে পেছনে হেলান দেয় তখন আলো নিভে যায়, আর সামনে ঝুঁকলে আলো জ্বলে ওঠে।

Options:
ক. নগেনের ঘুম আসছিল না কেন?
খ. পরাশর ডাক্তার কেন বিশ্বাস করলেন যে, নগেন মিথ্যে ও বানোয়াট গল্প শোনাবার ছেলে নয়? ব্যাখ্যা করো।
গ. উদ্দীপকে অন্তুর ভয় পাবার ঘটনার সাথে 'তৈলচিত্রের ভূত' গল্পের ইঙ্গিতপূর্ণ দিকটি ব্যাখ্যা করো।
ঘ. "শুধু আধুনিক বিজ্ঞানমনস্ক চেতনাই নয়, কুসংস্কার ও কাল্পনিক চিন্তা-চেতনাই সমাজকে প্রভাবিত করেছে”— উদ্দীপক ও 'তৈলচিত্রের ভূত' গল্পের আলোকে উক্তিটির যথার্থতা মূল্যায়ন করো।


Correct Answer: 

Solution:
কমামার প্রতি মিথ্যে ভক্তির অভিনয় করার অনুশোচনা জাগ্রত হওয়ার কারণে নগেনের ঘুম আসছিল না।খপরাশর ডাক্তার নগেনকে ভালোভাবে চিনতেন এবং জানতেন বলেই তিনি বিশ্বাস করতেন নগেন মিথ্যে ও বানোয়াট গল্প শোনানোর ছেলে নয়— প্রশ্নোক্ত মন্তব্যটি দ্বারা এ বিষয়টিই বোঝানো হয়েছে। নগেন পরাশর ডাক্তারের পূর্ব পরিচিত ছিল। তিনি নগেনকে ভালোভাবে জানতেন বলেই নগেনের আচরণ সম্পর্কে তার স্পষ্ট ধারণা ছিল। তাই নগেন ভূতে ভয় পাওয়ার কথা বললে পরাশর ডাক্তার বুঝতে পারেন নগেন বানানো কোনো গল্প তাকে বলছে না। কেননা মিথ্যে ও বানোয়াট গল্প শোনাবার ছেলে নগেন নয় ।গউদ্দীপকের অন্তুর ভয় পাওয়ার ঘটনায় 'তৈলচিত্রের ভূত' গল্পের নগেনের অশরীরী শক্তিতে ভয় পাওয়ার দিকটির ইঙ্গিত রয়েছে। 'তৈলচিত্রের ভূত' গল্পে নগেন তার মৃত মামার ছবিতে প্রণাম করতে গিয়ে বৈদ্যুতিক শক খায়। বৈদ্যুতিক শক সম্পর্কে ধারণা না থাকায় সে এটিকে ভূতের কাজ ভেবে ভীষণ ভয় পায়। সে মনে করে, মৃত মামার প্রেতাত্মাই তাকে ভয় দেখাচ্ছে। উদ্দীপকে অন্তু একজন ভীতু প্রকৃতির মানুষ। ঘরের ইজি চেয়ারে হেলান দেওয়ার সাথে সাথে আলো নিভে গেলে সে এটাকে ভূতের কাজ বলে মনে করে। প্রচণ্ড ভয় পেয়ে জোরে চিৎকার করে ওঠে। অবশেষে নিজেই ঘটনাটি বুঝতে পারে। এমন ঘটনা আলোচ্য গল্পেও দেখা যায়। সেখানে নগেন ছবির মধ্যে তার মামার প্রেতাত্মা আছে ভেবে ভীত হয়ে পড়ে। পরবর্তীতে পরাশর ডাক্তার যুক্তি দিয়ে তাকে এর কার্য-কারণ সম্পর্কে বোঝালে সে বুঝতে পারে। বস্তুত ভূতের অস্তিত্ব অলীক কল্পনা মাত্র। যুক্তি দিয়ে বিচার করলে যেকোনো ঘটনারই কারণ খুঁজে পাওয়া যায় ।ঘ“শুধু আধুনিক বিজ্ঞানমনস্ক চেতনাই নয়, কুসংস্কার ও কাল্পনিক চিন্তা-চেতনাই সমাজকে প্রভাবিত করেছে”— মন্তব্যটি যথার্থ। 'তৈলচিত্রের ভূত' গল্পে আমরা লক্ষ করি, মানুষের মাঝে নানা ধরনের কুসংস্কার ও অন্ধবিশ্বাস বিরাজ করে। কিন্তু আদতে সেসব ভিত্তিহীন। যারা বিজ্ঞানসম্মত চিন্তা-চেতনাকে ধারণ করে না তারাই সহজে ভূত-প্রেতের মতো কুসংস্কারে বিশ্বাস করে। কুসংস্কার ও অন্ধবিশ্বাসের কারণে নগেন তার মামার ছবিতে ভূত আছে ভেবে ভয় পায় । উদ্দীপকের অন্তুও কুসংস্কার ও অন্ধবিশ্বাসে বিশ্বাসী একজন কিশোর। তাই অন্ধকার রাতে আলো জ্বলে ওঠা ও নিভে যাওয়াকে সে ভূতের কাজ বলে মনে করে। মূলত ভূত সম্পর্কে অন্ধবিশ্বাস তার মনে এমন ধারণার জন্ম দিয়েছে। এ কারণে সে প্রচণ্ড ভয় পায়। ভূতে বিশ্বাস মানুষের মধ্যে বিরাজমান একটি সামজিক কুসংস্কার। অজ্ঞতার কারণে মানুষ অশরীরী শক্তির প্রতি বিশ্বাস স্থাপন করে। কুসংস্কার একটা সমাজকে নানাভাবে প্রভাবিত করতে পারে। গ্রামের মানুষ সুশিক্ষা থেকে বঞ্চিত। ফলে সব ঘটনার কারণ তারা বোঝে না। একারণে তারা মনগড়া ব্যাখ্যা তৈরি করে, যা পরিণত হয় কুসংস্কারে। আর এই কুসংস্কারের আশ্রয় নিয়ে অনেক প্রতারক সাধারণ মানুষকে ঠকায়। উদ্দীপকের অন্তু ও 'তৈলচিত্রের ভূত' গল্পের নগেনের মাঝেও ভূতের ভয় রয়েছে। এসব দিক বিবেচনায় বলা যায়, প্রশ্নোত্ত উক্তিটি যথার্থ।

Explanation:


Sub-Questions:

