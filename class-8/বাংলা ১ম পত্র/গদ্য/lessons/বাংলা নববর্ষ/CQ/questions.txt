================================================================================
Question #1 (ID: 680568)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রহমত তার দশ বছরের সন্তান তূর্যকে নিয়ে বেড়াতে যান। সেদিন ছিল পহেলা বৈশাখ। একটা কাপড়ের দোকানে ঢুকতেই তূর্য দেখতে পেল দোকানটি ঝালরকাটা বিভিন্ন রঙের কাগজ দিয়ে সাজানো। রহমত বেশ কিছু টাকা দোকানিকে দিলেন, আর দোকানি তার সাধ্যমতো তাদেরকে মিষ্টিমুখ করালেন। তারপর তূর্যকে নিয়ে রহমত স্থানীয় এক স্কুল মাঠে গেলেন। তূর্য দেখল সেখানে অনেক লোকের সমাগম, আর বিভিন্ন রকমের ছোটো ছোটো দোকান। সেখানে নানারকম জিনিস বিক্রি হচ্ছে। সে পুতুলনাচ, নাগরদোলাসহ আরো নানা আনন্দ আয়োজন দেখতে পেল।

Options:
ক. 'পুণ্যাহ' কী?
খ. 'কিন্তু সে বিজয় স্থায়ী হয়নি'— কেন?
গ. উদ্দীপকে দোকানির মিষ্টিমুখ করানোর দিকটি 'বাংলা নববর্ষ' প্রবন্ধের কোন বিষয়টিকে নির্দেশ করে? ব্যাখ্যা করো।
ঘ. উদ্দীপকের স্কুল মাঠের অনুষ্ঠানটি 'বাংলা নববর্ষ' প্রবন্ধের সব প্রধান অনুষ্ঠানের বাস্তব রূপায়ণ"— মন্তব্যটি বিশ্লেষণ করো।


Correct Answer: 

Solution:
কপুণ্যাহ' হলো পুণ্যের জন্য আয়োজিত অনুষ্ঠান।খকিন্তু সে বিজয় স্থায়ী হয়নি'— বলতে যুক্তফ্রন্ট সরকারের বিজয়কে পাকিস্তান সরকার কর্তৃক নস্যাৎ করে দেওয়ার বিষয়টিকে বোঝানো হয়েছে। ১৯৫৪ সালে পূর্ব বাংলার সাধারণ নির্বাচনে মুসলিম লীগ সরকারকে বিপুল ভোটে পরাজিত করে যুক্তফ্রন্ট সরকার গঠিত হয়। মুখ্যমন্ত্রী নির্বাচিত হন জননন্দিত নেতা শেরে বাংলা এ. কে. ফজলুল হক। এই বিজয় ছিল বাঙালির এক তাৎপর্যপূর্ণ বিজয় । কিন্তু যুক্তফ্রন্ট ভেঙে দিয়ে এবং সামরিক শাসন জারি করে তা সাময়িকভাবে রুখে দিয়েছিল স্বৈরাচারী পাকিস্তান সরকার।গউদ্দীপকের দোকানির মিষ্টিমুখ করানোর দিকটি 'বাংলা নববর্ষ' প্রবন্ধের হালখাতা অনুষ্ঠানের বিষয়টিকে নির্দেশ করে। পহেলা বৈশাখের দ্বিতীয় বৃহৎ অনুষ্ঠান হালখাতা, যা মূলত ব্যবসায়ীদের অনুষ্ঠান। এ অনুষ্ঠানে ক্রেতারা দোকানিদের পাওনা টাকা পরিশোধ করে নতুন বছরের খাতা খুলতেন। হালখাতা উপলক্ষে দোকানিরা রঙিন কাগজে দোকান সাজিয়ে মিষ্টিমুখ করাতেন গ্রাহক-খরিদ্দারদের, যা আলোচ্য প্রবন্ধটিতেও বর্ণিত হয়েছে। উদ্দীপকের তূর্য পয়লা বৈশাখে হালখাতা অনুষ্ঠানের আনন্দ উপভোগ করে। বাবার সাথে দোকানে গিয়ে সে দেখে দোকানগুলো মনোরম সাজে সজ্জিত। মিষ্টি দিয়ে তাকে এবং তার বাবাকে আপ্যায়ন করে দোকানিরা। ব্যবসায়ীদের কাছ থেকে সারাবছর ক্রেতারা নানা প্রয়োজনে বাকিতে জিনিসপত্র কেনে। তাই পহেলা বৈশাখের হালখাতায় দোকানিদের বাকি টাকা পরিশোধ করে দেওয়াই হালখাতা অনুষ্ঠানের মূল উদ্দেশ্য। হাসি-ঠাট্টা, মিষ্টান্ন আহারের মধ্য দিয়ে এ অনুষ্ঠান পালিত হয়। হালখাতা অনুষ্ঠানের এ দিকটিই উদ্দীপক এবং আলোচ্য প্রবন্ধে ফুটে উঠেছে।ঘউদ্দীপকের স্কুল মাঠের অনুষ্ঠানে 'বাংলা নববর্ষ' প্রবন্ধের সব প্রধান অনুষ্ঠানগুলোর বাস্তব রূপায়ণ— মন্তব্যটি যথার্থ। ‘বাংলা নববর্ষ' প্রবন্ধটি বাঙালি সংস্কৃতির এক অনিন্দ্য সুন্দর অনুষঙ্গ পহেলা বৈশাখকে কেন্দ্র করে রচিত হয়েছে। সুদীর্ঘকাল ধরে দল-মত-শ্রেণি নির্বিশেষে সকলের অংশগ্রহণে পালিত হয়ে আসছে বাঙালির এ প্রাণের উৎসব। একসময় কৃষিভিত্তিক সমাজে এর উৎপত্তি হলেও পরবর্তীতে পুণ্যাহ, বৈশাখী মেলা ও হালখাতা প্রধানতম অনুষ্ঠানে পরিণত হয়। উদ্দীপকের স্কুল মাঠের অনুষ্ঠানটি বৈশাখী মেলার কথাই স্মরণ করিয়ে দেয়। এই মেলার ইতিহাস, ঐতিহ্য ও সংস্কৃতি অনেক পুরোনো। এ মেলায় যাত্রাপালা, সার্কাস, নাগরদোলা, লাঠিখেলাসহ নানান অনুষ্ঠানের আয়োজন করা হয়। এছাড়া থাকে নানা ধরনের পণ্যসামগ্রীর পসরা। একসময় এ মেলা ছিল মানুষের বাৎসরিক বিনোদনের জায়গা। মেলায় কবিগান, কীর্তন ইত্যাদির আসরও বসত। উদ্দীপকের স্কুল মাঠের অনুষ্ঠানটি মূলত পহেলা বৈশাখের মেলার দিকটিকে ইঙ্গিত করে। এ উৎসবকে কেন্দ্র করে পয়লা বৈশাখের সব ও অন্যান্য অনুষ্ঠানেরও আয়োজন করা হয়। পহেলা বৈশাখের অন্যতম প্রধান অনুষ্ঠান হলো বৈশাখী মেলা। বিনোদনের নানান আবহ থাকে এ মেলায়। বিভিন্ন ধর্মের লোকের আগমনে এ মেলা প্রাণের মেলায় পরিণত হয়। আলোচ্য প্রবন্ধটিতেও এ বিষয়ে আলোকপাত করা হয়েছে। সেদিক বিবেচনায় প্রশ্নোত্ত উক্তিটি যথার্থ।

Explanation:


Sub-Questions:

================================================================================
Question #2 (ID: 680569)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মতিনের বন্ধুরা বাংলা নববর্ষে বেড়াতে যাবে শুনে সেও যেতে চাইল। কিন্তু মতিনের বাবা তাকে যেতে বাধা দিয়ে বললেন, 'এটা আমাদের উৎসব নয়।' অবশেষে মায়ের হস্তক্ষেপে মতিন বন্ধুদের সাথে বেড়াতে গেল। গিয়ে দেখে, স্কুলের বিশাল মাঠে যেন রঙের মেলা। এক পাশে আছে নাগরদোলা, চরকি আর সাপের খেলা। পুরো মাঠ জুড়ে নানা পণ্যের বাহারি দোকান। নারী-পুরুষ-শিশু সবাই নতুন রঙিন পোশাকে সেজেছে। ধনী-দরিদ্র সবার চোখে-মুখে আনন্দের ঝিলিক।

Options:
ক. বৈসাবি কোন এলাকার উৎসব ?
খ. বৈশাখী মেলাকে 'বাৎসরিক বিনোদনের জায়গা' বলা হয়েছে কেন?
গ. উদ্দীপকের মতিনের বাবার মানসিকতা 'বাংলা নববর্ষ' প্রবন্ধে উল্লিখিত কাদের মানসিকতার সাথে সাদৃশ্যপূর্ণ? ব্যাখ্যা করো।
ঘ. মতিনের দেখা উৎসবটি বাংলা নববর্ষের একমাত্র উৎসব নয়— উক্তিটি বিশ্লেষণ করো।


Correct Answer: 

Solution:
কবৈসাবি পার্বত্য চট্টগ্রামের পাহাড়ি এলাকার উৎসব।খবছরে একবার বৈশাখী মেলাকে কেন্দ্র করে গ্রাম অঞ্চলের মানুষ নানা ধরনের বিনোদন লাভ করত বলে আলোচ্য উক্তিটি করা হয়েছে। “বাংলা নববর্ষ' প্রবন্ধে নববর্ষ উদযাপনের নানা আনুষ্ঠানিকতার কথা বলা হয়েছে। বাংলা নববর্ষের তিনটি প্রধান অনুষ্ঠানের একটি হলো বৈশাখী মেলা। দেশের বিভিন্ন স্থানে বৈশাখের প্রথম দিন থেকেই এই মেলা শুরু হয়। এই মেলার সংস্কৃতি অনেক পুরোনো এবং আঞ্চলিক। এই আঞ্চলিক মেলা থেকে মানুষ সারাবছরের প্রয়োজনীয় জিনিস কিনে রাখত। মেলায় থাকত কবিগান, কীর্তন, যাত্রা, গম্ভীরা গান, পুতুল নাচ, নাগরদোলাসহ নানা আনন্দ আয়োজন। আর এ কারণেই বৈশাখী মেলাকে বাৎসরিক বিনোদনের স্থান বলা হয়েছে।গউদ্দীপকের মতিনের বাবার মানসিকতা 'বাংলা নববর্ষ' প্রবন্ধে উল্লিখিত স্বৈরাচারী পাকিস্তানি সরকারের মানসিকতার সঙ্গে সাদৃশ্যপূর্ণ। বাংলা নববর্ষ বাঙালির খুবই গুরুত্বপূর্ণ উৎসব। আজকের বাংলাদেশ যে স্বাধীন হতে পেরেছে, তার পেছনে নববর্ষের প্রেরণাও সক্রিয় ছিল। কারণ পাকিস্তানিরা বাঙালির প্রাণের উৎসব নববর্ষ উদযাপনে বাধা দিয়েছিল এবং এর প্রতিবাদে রুখে দাঁড়িয়েছিল বাঙালিরা। আর তাই বাঙালির রাজনৈতিক ইতিহাসের সঙ্গে সাংস্কৃতিক ইতিহাস, বিশেষ করে নববর্ষ উদযাপনের ইতিকথা মিশে আছে। উদ্দীপকের মতিন তার বন্ধুদের সঙ্গে নববর্ষের অনুষ্ঠানে বেড়াতে চায়। কিন্তু তার বাবা তাকে যেতে দিতে চান না। কেননা, তিনি ধর্মীয় দৃষ্টিকোণ থেকে মনে করেন, এটা তাদের অনুষ্ঠান নয়। তার এমন দৃষ্টিভঙ্গি বাঙালি জাতীয়তাবাদকে অনেকাংশে বাধাগ্রস্ত করে। কিন্তু মতিনের মা তাকে এই অনুষ্ঠানে যেতে দিয়েছেন। 'বাংলা নববর্ষ' প্রবন্ধ ও উদ্দীপকের আলোচনায় একটি বিষয় স্পষ্ট হয়ে ওঠে যে, বাঙালি জাতীয়তাবাদ গঠনে বাংলা নববর্ষ গুরুত্বপূর্ণ ভূমিকা রেখেছিল। পাকিস্তানিরা বাঙালির প্রধান জাতীয় উৎসব পালনে বাধা দিয়েছিল বাঙালি জাতীয়তাবাদকে সংগঠিত হতে না দেওয়ার অভিপ্রায়ে। এ কারণে তারা এটাকে ধর্মীয় কারণ দেখিয়ে বানচাল করতে চেয়েছিল। কিন্তু বাঙালি সোচ্চার হয়ে উঠেছিল প্রতিবাদে। অর্থাৎ মতিনের বাবার মানসিকতা ‘বাংলা নববর্ষ' প্রবন্ধে উল্লিখিত স্বৈরাচারী পাকিস্তানি সরকারের মানসিকতার সঙ্গে সাদৃশ্যপূর্ণ।ঘবাংলা নববর্ষ' প্রবন্ধে 'নববর্ষ উদযাপনের তিনটি প্রধান উৎসব ও নানা আঞ্চলিক উৎসবের কথা বলা হয়েছে তাই মতিনের দেখা অনুষ্ঠানই বাংলা নববর্ষের একমাত্র অনুষ্ঠান নয়। শামসুজ্জামান খান রচিত ‘বাংলা নববর্ষ' প্রবন্ধে নববর্ষের বিভিন্ন অনুষ্ঠানের বর্ণনা দেওয়া হয়েছে। নববর্ষের প্রাচীনতম উৎসব হচ্ছে পুণ্যাহ। এর পরই রয়েছে হালখাতা, যা এখনো ধুমধামের সঙ্গে পালিত হয়। বৈশাখী মেলা নববর্ষের অন্যতম আকর্ষণ। তাছাড়া আমানি উৎসবের কথাও আমরা জানতে পারি। ক্ষুদ্র নৃগোষ্ঠীর মধ্যে 'বৈসাবি' নামক একটি উৎসবও নানা আনুষ্ঠানিকতায় পালিত হয়। উদ্দীপকে মতিনের চোখে নববর্ষ উদ্‌যাপনের একটি অনুষ্ঠান অর্থাৎ বৈশাখী মেলার দিকটি প্রকাশ পেয়েছে। সে একদিন দেখে তাদের মাঠে অনেক লোকসমাগম, দোকান ও প্রচুর খেলনাসামগ্রী। বন্ধুদের সাথে সে পুতুলনাচ, সার্কাস, নাগরদোলা, সাপখেলা প্রভৃতি দেখে অনেক আনন্দ উপভোগ করে। এই আয়োজনে সকল শ্রেণি-পেশার মানুষের অংশগ্রহণ মতিনের খুব ভালো লাগে। মতিনের দেখা এই অনুষ্ঠানটি হলো 'বাংলা নববর্ষ' প্রবন্ধে উল্লিখিত অনেকগুলো অনুষ্ঠানের মধ্যে একটি অনুষ্ঠান। ‘বাংলা নববর্ষ' প্রবন্ধে নববর্ষ উদ্‌যাপনের নানান অনুষ্ঠানের কথা বলা হয়েছে। কিন্তু উদ্দীপকে কেবল একটি অনুষ্ঠানের কথা উল্লিখিত হয়েছে। আলোচ্য প্রবন্ধে বলা হয়েছে যে, বাংলা সন চালু হওয়ার পর নববর্ষ উদযাপনে নানা অনুষ্ঠান যুক্ত হয়। 'পুণ্যাহ' তার মধ্যে একটি গুরুত্বপূর্ণ অনুষ্ঠান। এটা নবাব ও জমিদারগণ প্রজাদের কাছ থেকে খাজনা আদায়ের জন্য আয়োজন করত। এছাড়াও আছে 'হালখাতা', যা দোকানিরা সারাবছরের লেনদেনের পাওনা আদায়ে আয়োজন করত। এছাড়াও সারাদেশ জুড়ে আয়োজন করা হয় বৈশাখী মেলা। এ তিনটি সর্বজনীন উৎসব ছাড়াও আরও আঞ্চলিক অনুষ্ঠান ছিল যেমন— চট্টগ্রামের বলী খেলা, ব্রাহ্মণবাড়িয়ার মোরগের লড়াই, কিশোরগঞ্জ, নেত্রকোণা, নড়াইলের ষাঁড়ের লড়াই ইত্যাদি। কিন্তু উদ্দীপকে শুধু "বাংলা নববর্ষ' প্রবন্ধের বৈশাখী মেলার কথা লিপিবদ্ধ করা হয়েছে। তাই বলা যায় যে, উদ্দীপকের মতিনের দেখা অনুষ্ঠানই বাংলা নববর্ষের একমাত্র উৎসব নয়।

Explanation:


Sub-Questions:

================================================================================
Question #3 (ID: 680570)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলা নববর্ষ পালনের রেওয়াজ সুদূর অতীত হতে চলে আসছে কলকাতায়। তবে বাংলাদেশে যেভাবে ঘটা করে বাংলা নববর্ষ পালিত হয়, সেভাবে কিন্তু কলকাতায় হতো না। এখন হচ্ছে। বাংলাদেশে অবশ্য আছে প্রাণের ছোঁয়া আর আবেগভরা অনুষ্ঠান। নববর্ষের মেলা। সেই ইলিশ-পান্তা থেকে চিড়া-মুড়ি, নারকেল, বাতাসা, কদমা আর দই-মিষ্টি খাওয়ার রেওয়াজ। এখন কলকাতায় তা শুরু হয়েছে।

Options:
ক. ঢাকায় নববর্ষ উদযাপনের দ্বিতীয় প্রধান আকর্ষণ কোনটি?
খ. বাংলা নববর্ষ আমাদের প্রধান জাতীয় উৎসব কেন? ব্যাখ্যা করো।
গ. উদ্দীপকের বক্তব্যে ‘বাংলা নববর্ষ' প্রবন্ধে উল্লিখিত কোন দিকটির প্রতি ইঙ্গিত করা হয়েছে? ব্যাখ্যা করো।
ঘ. উদ্দীপকটি 'বাংলা নববর্ষ' প্রবন্ধের সামগ্রিকতা ধারণ করে কি?-বিশ্লেষণ করো।


Correct Answer: 

Solution:
কঢাকায় 'নববর্ষ উদযাপনের দ্বিতীয় প্রধান আকর্ষণ হলো ঢাকা বিশ্ববিদ্যালয়ের চারুকলা অনুষদের মঙ্গল শোভাযাত্রা।খধর্ম-বর্ণ নির্বিশেষ জাতীয়তাবাদী চেতনায় উদ্বুদ্ধ করে বলেই বাংলা নববর্ষকে আমাদের প্রধান জাতীয় উৎসব বলা হয়েছে। পশ্চিম পাকিস্তানিরা বাংলা নববর্ষের অনুষ্ঠান বন্ধ করে আমাদের মননে ও সংস্কৃতিতে চরমভাবে আঘাত হানে। তারা এ উৎসবকে নস্যাৎ করতে সবরকম অপচেষ্টা চালায়। কিন্তু বাঙালি এর প্রতিবাদে সোচ্চার হয়ে ওঠে। কারণ নববর্ষ বাঙালি জাতীয়তাবাদ ও জাতিসত্তা গঠনের প্রক্রিয়ার সঙ্গে যুক্ত। এ কারণে বাংলা নববর্ষকে আমাদের প্রধান জাতীয় উৎসব বলা হয়েছে।গউদ্দীপকের বক্তব্যে 'বাংলা নববর্ষ' প্রবন্ধে উল্লিখিত বাংলাদেশে আড়ম্বরপূর্ণ পরিবেশে নববর্ষ উদ্যাপনের প্রতি ইঙ্গিত করা হয়েছে। 'বাংলা নববর্ষ' প্রবন্ধে প্রাবন্ধিক এদেশের জনমনে বাংলা নববর্ষের গভীর প্রভাবকে তুলে ধরেছেন। সুদূর অতীত থেকেই এই জনপদে বাংলা নববর্ষ বিশেষ তাৎপর্য বহন করত। বর্তমানে দেশের সর্বস্তরের মানুষের অংশগ্রহণে বিপুল উৎসাহ ও উদ্দীপনায় বাংলা নববর্ষ পালিত হয়। উদ্দীপকে ভারতের পশ্চিমবঙ্গের কলকাতায় নববর্ষ উদ্‌যাপনের প্রসঙ্গ উপস্থাপিত হয়েছে। সেখানে নববর্ষ উদযাপন প্রসঙ্গে বলতে গিয়ে বাংলাদেশে সাড়ম্বরে পয়লা বৈশাখ পালনের কথা বলা হয়েছে। বাংলাদেশে নববর্ষ উদযাপনের ক্ষেত্রে যে আবেগ, প্রাণের ছোঁয়া লক্ষ করা যায় তেমনটি কলকাতায় দেখা যায় না। একইভাবে, 'বাংলা নববর্ষ' প্রবন্ধেও প্রাবন্ধিক এদেশে বাংলা নববর্ষ পালনের নানা আনুষ্ঠানিকতার কথা বর্ণনা করেছেন। বৈশাখী মেলা থেকে শুরু করে ঢাকা বিশ্ববিদ্যালয়ের চারুকলা অনুষদের মঙ্গল শোভাযাত্রা, হালখাতা, ষাঁড়ের লড়াইসহ নানা আয়োজনের মধ্য দিয়ে আমাদের দেশে বাংলা নববর্ষ উদযাপিত হয়। সে বিবেচনায়, উদ্দীপকের বক্তব্যে আলোচ্য প্রবন্ধে ফুটে ওঠা আড়ম্বরপূর্ণ পরিবেশে নববর্ষ উদযাপনের দিকটির প্রতিই ইঙ্গিত করা হয়েছে।ঘউদ্দীপকটি 'বাংলা নববর্ষ' প্রবন্ধের সামগ্রিকতা ধারণ করে না বলেই আমি মনে করি। 'বাংলা নববর্ষ' প্রবন্ধে বাংলা নববর্ষ পালনের বিভিন্ন দিক আলোচিত হয়েছে। পাশাপাশি বাঙালির জীবনে বাংলা নববর্ষের তাৎপর্যের দিকটিও সেখানে উপস্থাপিত হয়েছে। প্রকৃতপক্ষে, বাংলা নববর্ষ বাংলা সংস্কৃতির এক অনিন্দ্য অনুষঙ্গ। উদ্দীপকে কলকাতায় নববর্ষ উদযাপনের রীতি সম্পর্কে আলোকপাত করা হয়েছে। সুদূর অতীত থেকেই সেখানে নববর্ষ উদযাপনের রেওয়াজ রয়েছে। তবে নববর্ষ সেখানে বাংলাদেশের মতো সাড়ম্বরে পালিত হয় না। এদেশে নববর্ষ উদ্‌যাপনকে ঘিরে যে উচ্ছ্বাস, যে ভাবাবেগ দেখা যায় কলকাতায় তা অনেকাংশেই অনুপস্থিত। তবে বর্তমানে বাংলাদেশের নববর্ষ উদযাপনের বিষয়টি সেখানেও প্রভাব ফেলছে। এরই ধারাবাহিকতায় ঢাকার মতো সেখানেও গত কয়েক বছর ধরে মঙ্গল শোভাযাত্রাসহ অন্যান্য অনুষ্ঠানের আয়োজন করা হচ্ছে। 'বাংলা নববর্ষ' বাঙালির জীবনে এক অত্যন্ত গুরুত্বপূর্ণ অনুষ্ঠান। এ দিন সকল ভেদাভেদ ভুলে বাঙালিরা এক হয়ে আনন্দ আয়োজনের মধ্য দিয়ে দিবসটি পালন করে। আলোচ্য প্রবন্ধটিতে দিবসটির ইতিহাস, রীতি এবং জনজীবনে এর সুদূরপ্রসারী প্রভাব সম্পর্কে আলোচনা করা হয়েছে। এছাড়াও বাঙালি সংস্কৃতির অবিচ্ছেদ্য অনুষঙ্গ হিসেবে জাতীয়তাবাদের বিকাশে এর গুরুত্বপূর্ণ ভূমিকাকে তুলে ধরা হয়েছে। উদ্দীপকে নববর্ষ পালনের প্রসঙ্গ থাকলেও এসকল বিষয়ের উল্লেখ নেই। সে বিবেচনায়, উদ্দীপকটি 'বাংলা নববর্ষ' প্রবন্ধের সামগ্রিকতা ধারণ করতে পারেনি।

Explanation:


Sub-Questions:

================================================================================
Question #4 (ID: 680571)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পয়লা বৈশাখ বা বাংলা নববর্ষ বাঙালির এক অনন্য উৎসব, আর অন্যতম জাতীয় উৎসব। এর ঐতিহ্য সুপ্রাচীন ও গৌরবমণ্ডিত। অবশ্য কালের যাত্রাপথ ধরে এর উদযাপন রীতিতে নানা পালাবদল ঘটেছে, বিভিন্ন সময়ে তা বিভিন্ন মাত্রিকতা অর্জন করেছে। সুদূর অতীতে এর সঙ্গে কৃষি সমাজের যোগসূত্র ছিল অবিচ্ছেদ্য।

Options:
ক. আধুনিককালে নব আঙ্গিকের বর্ষবরণ উৎসবের সূচনা হয় কাদের উদ্যোগে?
খ. নববর্ষের উৎসব কীভাবে দেশের সর্ববৃহৎ জাতীয় অনুষ্ঠানে পরিণত হয়েছে?
গ. “সুদূর অতীতে এর সঙ্গে কৃষি সমাজের যোগসূত্র ছিল অবিচ্ছেদ্য।” —উদ্দীপকের এই লাইনের সঙ্গে 'বাংলা নববর্ষ' প্রবন্ধে সাদৃশ্যের জায়গাগুলো কোথায়? উল্লেখপূর্বক ব্যাখ্যা করো।
ঘ. উদ্দীপকটি 'বাংলা নববর্ষ' প্রবন্ধের সমগ্র চেতনাকে ধারণ করতে পেরেছে কি? তোমার মতামতের স্বপক্ষে যুক্তি দাও।


Correct Answer: 

Solution:
কআধুনিককালে নব আঙ্গিকের বর্ষবরণ উৎসবের সূচনা হয় কলকাতার ঠাকুর পরিবারে এবং শান্তিনিকেতনে রবীন্দ্রনাথের উদ্যোগে।খধর্ম-বর্ণ নির্বিশেষে সবাইকে জাতীয়তাবাদী চেতনায় উদ্বুদ্ধ করার মধ্য দিয়ে নববর্ষের উৎসব দেশের সর্ববৃহৎ জাতীয় অনুষ্ঠানে পরিণত হয়েছে। পশ্চিম পাকিস্তানি শাসকগোষ্ঠী এদেশে বাংলা নববর্ষ উৎসব বন্ধ করার অপচেষ্টা চালায়। কিন্তু বাঙালি এই অপচেষ্টার বিরুদ্ধে রুখে দাঁড়ায়। তারা নববর্ষ অনুষ্ঠানকে ঘিরে বাঙালি জাতীয়তাবাদ এবং জাতিসত্তা গঠনের প্রয়াসে ঐক্যবদ্ধ হয়। এভাবে সকলের অংশগ্রহণের মধ্য দিয়ে বাংলা নববর্ষ ধীরে ধীরে দেশের সর্ববৃহৎ জাতীয় অনুষ্ঠানে পরিণত হয়েছে।গপ্রশ্নোক্ত মন্তব্যটি বাংলা নববর্ষের প্রাচীন উদযাপন রীতির দিককে ইঙ্গিত করে, যা আলোচ্য প্রবন্ধের বাংলার কৃষিভিত্তিক সমাজের নববর্ষ উদযাপনের সাথে সাদৃশ্যপূর্ণ। 'বাংলা নববর্ষ' প্রবন্ধে বাঙালির অন্যতম জাতীয় উৎসব বাংলা নববর্ষের ইতিহাস ও ঐতিহ্যের কথা বলা হয়েছে। প্রাচীন বাংলায় কৃষিভিত্তিক সমাজকে কেন্দ্র করে নববর্ষের উৎসব অনুষ্ঠিত হতো। সে সময় পুণ্যাহ, হালখাতা, আমানি প্রভৃতি আচার অনুষ্ঠান পালিত হতো। কৃষকরা নিজেদের মতো করে নববর্ষের উৎসবে শামিল হতো। কোনো কোনো এলাকায় অনুষ্ঠিত হতো বৈশাখী মেলা। এছাড়া নানারকম আঞ্চলিক মাঙ্গলিক অনুষ্ঠান পালিত হতো বিভিন্ন এলাকায়। কৃষি ও কৃষককে কেন্দ্র করে নববর্ষ উদযাপিত হলেও কালের বিবর্তনে আধুনিকতার ছোঁয়ায় এই অনুষ্ঠান বর্তমান রূপ পেয়েছে। উদ্দীপকে সুদূর অতীতে বাংলা নববর্ষের সাথে কৃষি সমাজের যোগসূত্রের কথা বলা হয়েছে। এদেশে কৃষিভিত্তিক সমাজ থাকার কারণে কৃষকেরাই ছিল এই উৎসবের মূলে। কালের পরিক্রমায় সভ্যতার উন্নতির ফলে নববর্ষ উৎসব আধুনিক রূপ লাভ করেছে। 'বাংলা নববর্ষ' প্রবন্ধেও কৃষি সমাজের নববর্ষ উৎসবের ইতিহাসের কথা বলা হয়েছে। প্রবন্ধে বর্ণিত পুণ্যাহ, হালখাতাসহ নানারকম আঞ্চলিক মাঙ্গলিক অনুষ্ঠানের দিকগুলো প্রশ্নোক্ত লাইনের প্রেক্ষিতে তাই সাদৃশ্যময়।ঘউদ্দীপকে বাংলা নববর্ষের বিবর্তনের ঐতিহ্য তুলে ধরা হলেও আলোচ্য প্রবন্ধের বাঙালি জাতীয়তাবাদ গঠনের দিকটি ফুটে না ওঠায় উদ্দীপকটি প্রবন্ধের সমগ্র চেতনাকে ধারণ করতে পারেনি। 'বাংলা নববর্ষ' প্রবন্ধে বাঙালির রাজনৈতিক ও সাংস্কৃতিক ইতিহাসে নববর্ষ উৎসবের প্রভাবের দিকটি বর্ণিত হয়েছে। আমাদের স্বাধীনতার পেছনে নববর্ষের প্রেরণা কীভাবে কাজ করেছে, তা লেখক তুলে ধরেছেন। এছাড়াও প্রাচীনকাল থেকে বাংলা নববর্ষ বাঙালির প্রাণের উৎসবে পরিণত হওয়ার দিকটিও প্রবন্ধে তুলে ধরা হয়েছে। প্রাচীন কৃষিভিত্তিক সমাজে পয়লা বৈশাখ যে উৎসাহ উদ্দীপনায় পালিত হতো সেখান থেকে বর্তমান অবস্থানে আসার প্রেক্ষাপটও এখানে তুলে ধরা হয়েছে। উদ্দীপকে বাঙালির অনন্য জাতীয় উৎসব 'পয়লা বৈশাখের কথা বলা হয়েছে। প্রাচীন এই উৎসবের গৌরব ও ঐতিহ্যের কথা বলতে গিয়ে কৃষি সমাজের সঙ্গে এর যোগসূত্রের কথাও বর্ণিত হয়েছে উদ্দীপকে। এই উৎসব সময়ের আবর্তনে নানা মাত্রিকতা লাভ করে বাঙালির জাতীয় উৎসবে রূপ নিয়েছে। নববর্ষের এই বিবর্তন ও ঐতিহ্যের দিকটি প্রকাশ পেয়েছে উদ্দীপকে। 'বাংলা নববর্ষ' প্রবন্ধে নববর্ষ উৎসবের উৎপত্তি ও বিকাশের পাশাপাশি বাঙালি জাতীয়তাবাদ সৃষ্টিতে এর ভূমিকার কথা বর্ণিত হয়েছে। কিন্তু উদ্দীপকে এই সমগ্র বিষয় প্রকাশ পায়নি। সেখানে কেবল নববর্ষের সাংস্কৃতিক ঐতিহ্যের কথাই ফুটে উঠেছে। ফলে উদ্দীপকে পয়লা বৈশাখের জাতীয়তাবাদী চেতনার কথা অনুপস্থিত। তাই বলা যায়, উদ্দীপকটি 'বাংলা নববর্ষ' প্রবন্ধের সমগ্র চেতনাকে ধারণ করতে পারেনি।

Explanation:


Sub-Questions:

================================================================================
Question #5 (ID: 680572)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কামাল সাহেব ছেলে রায়হানকে নিয়ে গেলেন একুশের বই মেলায়। বইমেলা উপলক্ষ্যে আয়োজন করা হয়েছে নানা সাংস্কৃতিক অনুষ্ঠান। রায়হান বই কিনল আর লোক সমাগম, খেলাধুলা এগুলো দেখে আনন্দে উৎফুল্ল হয়ে উঠল। ফেরার পথে বাবা বললেন, ‘একুশের বইমেলা আজ আমাদের ঐতিহ্যে পরিণত হয়েছে’।

Options:
ক. ছায়ানট কবে থেকে রমনার পাকুড়মূলে নববর্ষ উদযাপন শুরু করে?
খ. আধুনিককালে বাংলা নববর্ষ উদযাপনের ধারা সারা বাংলায় ছড়িয়ে পড়েছে কীভাবে?
গ. উদ্দীপকে বর্ণিত বইমেলার আনন্দের দিকটি ‘বাংলা নববর্ষ’ প্রবন্ধের কোন বিষয়টির সঙ্গে সাদৃশ্যপূর্ণ? ব্যাখ্যা করো।
ঘ. 'একুশের বইমেলা আজ আমাদের ঐতিহ্যে পরিণত হয়েছে'। বাংলা 'নববর্ষ' প্রবন্ধ অবলম্বনে মন্তব্যটি বিশ্লেষণ করো।


Correct Answer: 

Solution:
কছায়ানট ১৯৬৭ সাল থেকে রমনার পাকুড়মূলে নববর্ষ উদযাপন শুরু করে ।খকলকাতার ঠাকুর পরিবারে এবং শান্তিনিকেতনে রবীন্দ্রনাথ ঠাকুরের উদ্যোগে আয়োজিত বাংলা নববর্ষের ধারা বর্তমানে সারা বাংলায় ছড়িয়ে পড়েছে। কলকাতার ঠাকুর পরিবারে সূচনা হয় নতুন আঙ্গিকের নববর্ষ বরণ উৎসব। পরবর্তীতে রবীন্দ্রনাথ নিজের উদ্যোগেও শান্তিনিকেতনে উদযাপন করেন এ অনুষ্ঠান। ধীরে ধীরে সেই অনুষ্ঠানটিই আধুনিককালের বাংলা নববর্ষ উদযাপনের ধারা হিসেবে সারা বাংলায় ছড়িয়ে পড়ে।গউদ্দীপকে বর্ণিত বইমেলার আনন্দের দিকটি 'বাংলা নববর্ষ' প্রবন্ধের আনন্দঘন অনুষ্ঠানের সঙ্গে সাদৃশ্যপূর্ণ । বাংলা বছরের প্রথম দিনটিকে বরণ করার জন্য পালিত হয়ে থাকে নববর্ষের অনুষ্ঠানমালা। এসব অনুষ্ঠানের মধ্যে বৈশাখী মেলা অন্যতম। একুশের বইমেলা ভিন্নতর তাৎপর্য বহন করলেও বর্তমানে তা আমাদের ঐতিহ্য ও জাতীয় সম্প্রীতির এক গুরুত্বপূর্ণ মাধ্যমে পরিণত হয়েছে। প্রতিবছর আনন্দমুখর পরিবেশে মেলাটি পালিত হয়। উদ্দীপকের রায়হান বইমেলায় গিয়ে শুধু বই কিনে ক্ষান্ত হয়নি। সেখানে সে উপভোগ করেছে বইমেলা চত্বরে সাংস্কৃতিক অনুষ্ঠান এবং বইয়ের মোড়ক উন্মোচন অনুষ্ঠান। এসব অনুষ্ঠান উপভোগের মধ্য দিয়ে বইমেলায় রায়হানের আনন্দময় সময় কেটেছে। বস্তুত, নববর্ষকে ঘিরে প্রায় পুরো বৈশাখ মাস জুড়েই কোথাও না কোথাও মেলা অনুষ্ঠিত হতে দেখা যায়। নববর্ষের এ আয়োজনের মতো একুশের বইমেলাও বাঙালির মিলনমেলায় পরিণত হয়েছে। সঙ্গত কারণেই বইমেলায় রায়হানের আনন্দ উপভোগের দিকটি 'বাংলা নববর্ষ' প্রবন্ধে উল্লিখিত বৈশাখী মেলাসহ নববর্ষের অন্যান্য বিনোদনমূলক অনুষ্ঠানের সঙ্গে সাদৃশ্যপূর্ণ ।ঘএকুশের বইমেলা আজ আমাদের ঐতিহ্যে পরিণত হয়েছে'— 'বাংলা নববর্ষ' প্রবন্ধের আলোকে মন্তব্যটি যথার্থ । 'বাংলা নববর্ষ' প্রবন্ধে প্রাবন্ধিক বাংলা নববর্ষ উদযাপনের নানা দিক নিয়ে আলোচনা করেছেন। এছাড়াও প্রবন্ধটিতে তিনি এ উৎসব আয়োজনের পেছনের ইতিহাস এবং জাতীয় জীবনে নববর্ষের গুরুত্বপূর্ণ প্রভাব সম্পর্কে আলোকপাত করেছেন। পাশাপাশি বাঙালি সংস্কৃতির অবিচ্ছেদ্য অংশ হিসেবে তিনি নববর্ষ উদযাপনের সুপ্রাচীন ঐতিহ্যকেও উপস্থাপন করেছেন। উদ্দীপকে একুশের বইমেলা সম্পর্কে বলা হয়েছে। প্রথমদিকে এত বড়ো পরিসরে না হলেও বর্তমানে একুশের বইমেলা বিপুল উৎসাহ ও উদ্দীপনার মধ্য দিয়ে পালিত হয়। একারণেই উদ্দীপকের কামাল সাহেব তার ছেলে রায়হানকে বইমেলায় নিয়ে যান। সেখানে রায়হান বইমেলা উপলক্ষ্যে আয়োজিত নানা অনুষ্ঠান উপভোগ করে। তাছাড়া মেলায় সর্বস্তরের লোকসমাগমও মুগ্ধ করে তাকে । 'বাংলা নববর্ষ' প্রবন্ধে প্রাবন্ধিক এদেশের আবহমান সংস্কৃতির অনিন্দ্য অনুষঙ্গ হিসেবে বাংলা নববর্ষের ভূমিকা উপস্থাপন করেছেন। সুদীর্ঘকাল ধরে বাঙালিরা নববর্ষ উদযাপন করে আসছে। সঙ্গত কারণেই এটি আমাদের সাংস্কৃতিক ইতিহাস ও ঐতিহ্যের সঙ্গে সম্পর্কিত। একইভাবে একুশে বইমেলা ধীরে ধীরে সর্বসাধারণের অংশগ্রহনে এদেশের মানুষের মিলনমেলায় পরিণত হয়েছে। শুধু তাই নয়, প্রতিবছর একুশে ফেব্রুয়ারিকে কেন্দ্র করে মাসব্যাপি মেলা আয়োজনের মধ্য দিয়ে এটি এখন আমাদের ঐতিহ্যের অংশ হয়ে উঠেছে। সে বিবেচনায় প্রশ্নোত্ত মন্তব্যটি যথার্থ ।

Explanation:


Sub-Questions:

================================================================================
Question #6 (ID: 680573)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আনিকা পহেলা বৈশাখে মা-বাবার সাথে সকালে রমনা পার্কে যায়। সে দেখে হাজার হাজার মানুষ নতুন জামা-কাপড় পরে পার্কে সমবেত হয়েছে। সে আরও দেখে ছোটো ছোটো ছেলে মেয়েদের হাতে বাঁশি-বেলুন ও নানা প্রকারের খেলনা। রমনার পাকুড় তলায় চলছে শিল্পীদের গান। সেখান থেকে ফিরে আসার সময় তারা বায়তুল মোকাররমের স্বর্ণের দোকানে যায়। সেখানে দেখে দোকানের রঙিন সাজ-সজ্জা, আনন্দঘন পরিবেশ ও মিষ্টি বিতরণসহ বিভিন্ন আপ্যায়ন। তার বাবা দোকানদারের পাওনা মেটানোর এক পর্যায়ে কৌতূহলী আনিকার উদ্দেশ্যে বলে, দোকানিরা তাদের অর্থনৈতিক প্রয়োজনে উক্ত অনুষ্ঠানের আয়োজন করে থাকেন।

Options:
ক. পহেলা বৈশাখে মোরগের লড়াই কোথায় উদযাপিত হয়?
খ. আমানিকে মাঙ্গলিক অনুষ্ঠান বলা হয় কেন?
গ. উদ্দীপকের আনিকার দেখা স্বর্ণের দোকানের অনুষ্ঠানটি 'বাংলা নববর্ষ' প্রবন্ধের কোন দিকটি নির্দেশ করে তার বর্ণনা দাও।
ঘ. উদ্দীপকটি 'বাংলা নববর্ষ' প্রবন্ধের সমগ্রভাব ধারণ করতে পেরেছে কি? যৌক্তিক বিশ্লেষণ করো।


Correct Answer: 

Solution:
কপহেলা বৈশাখে মোরগের লড়াই ব্রাহ্মণবাড়িয়ায় উদ্‌যাপিত হয়।খআমানি অনুষ্ঠানটি মঙ্গল বয়ে আনবে— এমন বিশ্বাস প্রচলিত থাকার কারণে আমানিকে মাঙ্গলিক অনুষ্ঠান বলা হয়। আমানি মূলত কৃষকের পারিবারিক অনুষ্ঠান। চৈত্র মাসের শেষ দিনের সন্ধ্যারাতে ভিজতে দেওয়া অপক্ক চাল আর কচি আমের পাতাযুক্ত ডাল দিয়ে গৃহকর্ত্রী পয়লা বৈশাখে মঙ্গল বার্তা বয়ে আনেন পরিবারে। সারা ঘরে ছিটানো হয় সেই পানি। ভেজা চাল সবাইকে খেতে দিয়ে আমের ডালের কচি পাতা হাঁড়ির পানিতে ভিজিয়ে বাড়ির সবার গায়ে ছিটিয়ে দেন তিনি। সবাই বিশ্বাস করে এ অনুষ্ঠান পালনে সবার কল্যাণ হবে। আমানিকে তাই মাঙ্গলিক অনুষ্ঠান বলা হয়।গউদ্দীপকের আনিকার স্বর্ণের দোকানে দেখা অনুষ্ঠানটি 'বাংলা নববর্ষ' প্রবন্ধে বর্ণিত 'হালখাতা' অনুষ্ঠানটিকে নির্দেশ করে। 'বাংলা নববর্ষ' প্রবন্ধে লেখক বাঙালির প্রাণের উৎসব বাংলা নববর্ষ সম্পর্কে আলোচনা করেছেন। এখানে তিনি নববর্ষকে কেন্দ্র করে আয়োজিত নানা উৎসব আয়োজনের কথা বলেছেন। তেমনই একটি আয়োজন হলো 'হালখাতা'। বকেয়া আদায়ের উদ্দেশ্যে নববর্ষের দিন দোকানিরা এ অনুষ্ঠানের আয়োজন করত। উদ্দীপকের আনিকা পহেলা বৈশাখের দিন বেড়ানোর এক পর্যায়ে স্বর্ণের দোকানে যায়। সেখানে গিয়ে সে হালখাতা অনুষ্ঠানটি প্রত্যক্ষ করে। দোকানটি সাজ-সজ্জাপূর্ণ ছিল, তাতে ছিল আনন্দঘন পরিবেশ। মিষ্টি বিতরণসহ বিভিন্ন আপ্যায়নের এক পর্যায়ে আনিকার বাবা দোকানির পাওনা মিটিয়ে দেয়। এ অনুষ্ঠানটির প্রসঙ্গ এসেছে আলোচ্য প্রবন্ধটিতেও। ব্যবসায়ীরা ক্রেতাদের কাছ থেকে তাদের পাওনা আদায়ে 'হালখাতা' অনুষ্ঠান করত। হাসি-ঠাট্টা, গল্পগুজবের মধ্যে বকেয়া আদায় এবং উৎসবের আনন্দ-উপভোগ দুই-ই সম্পন্ন হতো এ অনুষ্ঠানটির মাধ্যমে যা আনিকার দেখা অনুষ্ঠানকে নির্দেশ করে। সে বিবেচনায় উদ্দীপকের আনিকার দেখা অনুষ্ঠানটি বাংলা নববর্ষের হালখাতা অনুষ্ঠানের প্রসঙ্গকেই তুলে ধরে।ঘউদ্দীপকটি 'বাংলা নববর্ষ' প্রবন্ধের সমগ্রভাব ধারণ করতে পারেনি বলেই আমি মনে করি। 'বাংলা নববর্ষ' প্রবন্ধে লেখক বাংলা নববর্ষ সম্পর্কে নানা আলোচনা করেছেন। এখানে তিনি বাংলা নববর্ষ উদযাপনের ইতিহাস, নববর্ষের ইতিহাসের সঙ্গে বাংলাদেশের রাজনৈতিক ইতিহাসের সম্পর্কসহ নববর্ষকেন্দ্রিক নানা উৎসব আয়োজনের বিস্তৃত বর্ণনা দিয়েছেন। উদ্দীপকের আনিকা পহেলা বৈশাখে নববর্ষকে কেন্দ্র করে আয়োজিত রমনার পাকুড়তলার আয়োজন প্রত্যক্ষ করে। সে চারপাশে সাজসাজ রব, উৎসব-ঘন পরিবেশ দেখতে পায়, যেখানে ছোটো-বড়ো সকলেই আনন্দে মেতে আছে। সে নববর্ষের আয়োজন 'হালখাতা' অনুষ্ঠানটিও প্রত্যক্ষ করে। এদিকে, আলোচ্য প্রবন্ধেও রমনার অনুষ্ঠান, বৈশাখী মেলা ও হালখাতার উল্লেখ রয়েছে। তবে এছাড়াও প্রবন্ধটিতে অন্যান্য প্রসঙ্গ রয়েছে, যা উদ্দীপকে অনুপস্থিত। 'বাংলা নববর্ষ' প্রবন্ধে বর্ণিত হয়েছে, কীভাবে বাংলা নববর্ষ পূর্ব বাংলায় বাঙালি জাতীয়তাবাদ এবং বাঙালি জাতিসত্তা গঠনের প্রক্রিয়ায় যুক্ত হয়েছিল। তৎকালীন সময়ে নববর্ষ উদযাপনের রাজনৈতিক প্রভাব ও গুরুত্বের দিকটি উঠে এসেছে। বাংলা সনের উৎপত্তি নিয়েও এখানে বক্তব্য রয়েছে। শুধু তাই নয়, এ প্রবন্ধে প্রাবন্ধিক নববর্ষকে ঘিরে আয়োজিত বাঙালি ও আদিবাসীদের বিভিন্ন অনুষ্ঠান আয়োজনের বর্ণনাও দিয়েছেন। তাছাড়া বর্তমানে বাংলা নববর্ষের অনুষ্ঠানমালায় বিভিন্ন মাত্রা যোগ হওয়াসহ এর প্রভাব ও গুরুত্বের দিকটিও ফুটে উঠেছে। আলোচ্য প্রবন্ধের বিস্তৃত পরিসরে বর্ণিত এ দিকগুলো উদ্দীপকে অনুপস্থিত। সঙ্গত কারণেই উদ্দীপকটি আলোচ্য প্রবন্ধের সমগ্রভাব ধারণ করতে পারেনি।

Explanation:


Sub-Questions:

================================================================================
Question #7 (ID: 680574)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সীমা ও চৈতি দুই বান্ধবী। আজ তাদের খুব আনন্দের দিন, কারণ আজ নববর্ষ। তারা দুইজনে লাল পাড় সাদা শাড়ি পরে চলে যায় রমনার বটমূলে। সেখানে কত মানুষের ভিড়। ছেলে, মেয়ে, শিশু, বুড়ো সবাই সেজেছে নতুন সাজে। সেখানে সীমার খালাতো বোন তন্বীর সাথে দেখা। সীমা খালা-খালু সবার খোঁজ পেল তন্বীর কাছ থেকে। ছোটো খালাতো বোনের জন্য কিনে দিল নানান খেলনা। নিজের বাড়ির জন্য কিনে নিল কুলা, ঝুড়ি, হাড়ি পাতিল ইত্যাদি। চৈতি মনের আনন্দে গেয়ে উঠল:

"তাপস নিশ্বাস বায়ে মুমূর্ষুরে দাও উড়ায়ে,

বৎসরের আবর্জনা দূর হয়ে যাক ।।

মুছে যাক গ্লানি, ঘুচে যাক জরা

অগ্নিস্নানে শুচি হোক ধরা।"

Options:
ক. ছায়ানট কত সাল থেকে বর্ষবরণ অনুষ্ঠান শুরু করে ?
খ. হালখাতা বলতে কী বোঝায় ?
গ. চৈতির গানে বাংলা নববর্ষের কোন দিকটি ফুটে উঠেছে? ব্যাখ্যা করো।
ঘ. উদ্দীপকে 'বাংলা নববর্ষ' প্রবন্ধের মূল সুরটিই যেন ফুটে উঠেছে।— উক্তিটি মূল্যায়ন করো।


Correct Answer: 

Solution:
কছায়ানট ১৯৬৭ সাল থেকে বর্ষবরণ অনুষ্ঠান শুরু করে।খপয়লা বৈশাখে দোকানিদের বাকির টাকা মিটিয়ে দেওয়ার যে অনুষ্ঠান হয়, তার নামই হালখাতা। বাংলাদেশ কৃষিনির্ভর দেশ। ফসলের মৌসুম ছাড়া কৃষক ও সাধারণ মানুষের হাতে তেমন টাকা-কড়ি থাকে না। ফলে তারা দোকানিদের কাছ থেকে ধারে মালামাল ক্রয় করে। আর দোকানিরা পয়লা বৈশাখে সেই বাকির টাকা আদায়ের জন্য হালখাতার আয়োজন করে।গচৈতির গানে পুরোনোকে বিদায় জানিয়ে সুখী-সমৃদ্ধ নতুন জীবনের প্রত্যাশা করার দিকটি ফুটে উঠেছে। নববর্ষ সকলের জন্য এক অনাবিল আনন্দের দিন। এদিন পুরোনো দুঃখ-কষ্টকে বিদায় জানিয়ে সবাই নতুন বছরকে বরণ করে নেওয়ার আনন্দে মেতে ওঠে। 'বাংলা নববর্ষ' প্রবন্ধের এমন বক্তব্যই চৈতির গানেও স্থান পেয়েছে। উদ্দীপকে নববর্ষ উদযাপন করতে রমনা বটমূলে যায় চৈতি। সেখানে সকলের চোখে মুখে খুশির ঝিলিক দেখে। চৈতির মনেও সুখের দোলা লাগে। মনের সুখে সে গান জুড়ে দেয় যে গানে নববর্ষের মূলসুরটি ধরা পড়ে। নববর্ষ মানেই নতুন দিনের আহ্বান। জাতি-ধর্ম-বর্ণ নির্বিশেষে সকল মানুষের নিকট নববর্ষ একটি আনন্দের দিন। পুরোনোকে ভুলে গিয়ে নতুন দিনকে স্বাগত জানাতে এদিন সবাই মেতে ওঠে নানারকম আনন্দে। উদ্দীপকের চৈতির গানেও এ দিকটি লক্ষিত হয়।ঘউদ্দীপকে রমনা বটমূলে চৈতির বেড়ানো ও তার গাওয়া গানের মাধ্যমে বাংলা নববর্ষের যে ছবি পাওয়া যায় তা 'বাংলা নববর্ষ' প্রবন্ধের মূলসুর। 'বাংলা নববর্ষ' প্রবন্ধে বাঙালির প্রাণের অনুষ্ঠান পয়লা বৈশাখ সম্পর্কে আলোচনা করা হয়েছে। এখানে নববর্ষের বিভিন্ন দিক ফুটে উঠেছে। নববর্ষে হালখাতা, বৈশাখী মেলা, ঘোড়দৌড়, বিভিন্ন লোকমেলার আয়োজন করে সাধারণ মানুষ এ উৎসবকে প্রাণে ধারণ করেছে। এই উৎসব বাঙালির জীবনে এক গৌরবময় অধ্যায়ে পরিণত হয়েছে। উদ্দীপকের চৈতি তার বান্ধবী সীমার সঙ্গে নববর্ষের সকালে রমনা বটমূলে বেড়াতে যায়। সেখানে অজস্র মানুষের ভিড়, যাদের সবাই নতুন পোশাক পরে আনন্দে মেতেছে। সবার চোখে-মুখেই যেন পুরোনোকে বিদায় দিয়ে নতুনকে বরণ করার আনন্দ দেখতে পায় চৈতি। 'বাংলা নববর্ষ' প্রবন্ধে নববর্ষের চিরন্তন বিষয় পুরোনোকে ভুলে নতুনকে বরণ করার বিষয়টিই উপস্থাপন করা হয়েছে। আর প্রদত্ত উদ্দীপকের চৈতির মাঝেও আমরা নববর্ষের এই বৈশিষ্ট্যকেই অবলোকন করি। তাছাড়া চৈতির গাওয়া গানেও স্পষ্টভাবেই নতুনের আহ্বান আছে, সবার জন্য কল্যাণ কামনা আছে। চৈতির আচরণে প্রকাশিত এদিকটি আলোচ্য 'বাংলা নববর্ষ' প্রবন্ধেরও মূল বিষয়। সে বিবেচনায় প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #8 (ID: 680575)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রায় সব দেশে, সব জনগোষ্ঠীর মধ্যে সব সংস্কৃতিতেই নববর্ষ উদযাপনের প্রথা প্রচলিত আছে। এর মাধ্যমে একটি মৌলিক ঐক্য আমাদের চোখে পড়ে। তা হলো নবজন্ম বা পুনর্জন্ম। পুরোনো জীর্ণতাকে বিদায় দিয়ে সতেজ, সজীব, নবীন এক জীবনের মধ্যে প্রবেশ করার আনন্দানুভূতি। গ্রাম-নগর নির্বিশেষে বাংলার সব মানুষ সে হিন্দু, মুসলমান, বৌদ্ধ কি খ্রিষ্টান হোক, পয়লা বৈশাখ অনুষ্ঠানে যোগ দেয়। এ সময় বৈশাখী মেলা, হালখাতা, পুণ্যাহ, বৈসাবি উৎসবসহ নানা উৎসবের আয়োজন করা হয়।

Options:
ক. পুণ্যাহ' অনুষ্ঠানের মূল উদ্দেশ্য কী?
খ. 'আমানি' অনুষ্ঠানকে মাঙ্গলিক অনুষ্ঠান বলা হয় কেন?
গ. উদ্দীপকে 'বাংলা নববর্ষ' প্রবন্ধের যে দিকটি ফুটে উঠেছে, তা ব্যাখ্যা করো।
ঘ. উদ্দীপকে 'বাংলা নববর্ষ' প্রবন্ধের সম্পূর্ণ ভাব ফুটে ওঠেনি— মন্তব্যটির সত্যতা নির্ণয় করো।


Correct Answer: 

Solution:
কপুণ্যাহ' অনুষ্ঠানের মূল উদ্দেশ্য হলো খাজনা আদায়।খআমানি অনুষ্ঠানটি মঙ্গল বয়ে আনবে— এমন বিশ্বাস প্রচলিত থাকার কারণে আমানিকে মাঙ্গলিক অনুষ্ঠান বলা হয়। আমানি মূলত কৃষকের পারিবারিক অনুষ্ঠান। চৈত্র মাসের শেষ দিনের সন্ধ্যারাতে ভিজতে দেওয়া অপক্ক চাল আর কচি আমের পাতাযুক্ত ডাল দিয়ে গৃহকর্ত্রী পয়লা বৈশাখে মঙ্গল বার্তা বয়ে আনেন পরিবারে। সারা ঘরে ছিটানো হয় সেই পানি। ভেজা চাল সবাইকে খেতে দিয়ে আমের ডালের কচি পাতা হাঁড়ির পানিতে ভিজিয়ে বাড়ির সবার গায়ে ছিটিয়ে দেন তিনি। সবাই বিশ্বাস করে এ অনুষ্ঠান পালনে সবার কল্যাণ হবে। আমানিকে তাই মাঙ্গলিক অনুষ্ঠান বলা হয়।গউদ্দীপকে ‘বাংলা নববর্ষ' প্রবন্ধে প্রকাশিত নতুন বছরকে নিয়ে মানুষের প্রত্যাশা এবং আনুষ্ঠানিকতার দিকটি ফুটে উঠেছে। 'বাংলা নববর্ষ' প্রবন্ধের মূল আলোচ্য বিষয় পয়লা বৈশাখ বা বাংলা নববর্ষ। আলোচ্য প্রবন্ধে প্রাবন্ধিক বাংলা নববর্ষের নানা দিক নিয়ে আলোচনা করেছেন। এরই ধারাবাহিকতায় প্রবন্ধটির শুরুতেই তিনি নববর্ষকে নিয়ে এ দেশের মানুষের ভাবনা ও প্রত্যাশাকে তুলে ধরেছেন। উদ্দীপকে লেখক নববর্ষকে নিয়ে মানুষের সামগ্রিক একটি ধারণাকে উপস্থাপন করেছেন। তিনি দেখিয়েছেন, পৃথিবীর প্রায় সব দেশে, সব জাতির মধ্যেই নববর্ষ পালনের রেওয়াজ রয়েছে। এ ক্ষেত্রে সব দেশের মানুষদের মধ্যে একটি মৌলিক ঐক্য তিনি লক্ষ করেছেন। আর তা হলো পুরোনো জীর্ণতাকে বিদায় দিয়ে এক সজীব জীবনে প্রবেশ করার আনন্দানুভূতি। পাশাপাশি নববর্ষের নানা আনুষ্ঠানিকতার বর্ণনা দিয়েছেন তিনি। আলোচ্য প্রবন্ধে লেখকও নববর্ষ উদযাপনকে ঘিরে এদেশের মানুষের সুখ-সমৃদ্ধি প্রত্যাশা এবং বিভিন্ন অনুষ্ঠান পালনের কথা ব্যক্ত করেছেন, যা নববর্ষকে নিয়ে উদ্দীপকের বক্তব্যের অনুরূপ। সে বিবেচনায়, উদ্দীপকটিতে আলোচ্য প্রবন্ধে প্রকাশিত নববর্ষকে ঘিরে মানুষের প্রত্যাশা ও আনুষ্ঠানিকতার বিষয়টিই ফুটে উঠেছে।ঘ“উদ্দীপকে ‘বাংলা নববর্ষ' প্রবন্ধের সম্পূর্ণ ভাব ফুটে ওঠেনি”— মন্তব্যটি সম্পূর্ণরূপে সত্য। 'বাংলা নববর্ষ' প্রবন্ধে প্রাবন্ধিক এ দেশে নববর্ষ উদযাপনের বিভিন্ন দিক নিয়ে আলোচনা করেছেন। আর তা করতে গিয়ে, তিনি নববর্ষ উদযাপনের ইতিহাস, নানা আনুষ্ঠানিকতা, এ দেশের জনমনে বাংলা নববর্ষের গভীর প্রভাবসহ আরও বিভিন্ন বিষয় নিয়ে আলোকপাত করেছেন। উদ্দীপকটি নববর্ষ উদযাপনকে কেন্দ্র করে রচিত। সেখানে লেখক নববর্ষ উদযাপন নিয়ে বিভিন্ন দেশ ও জাতিগোষ্ঠীর মধ্যকার মৌলিক ঐক্যের দিকটি অন্বেষণ করেছেন। তিনি লক্ষ করেছেন, নতুন বছরকে বরণ করে নেওয়ার ক্ষেত্রে বিভিন্ন জাতিগোষ্ঠীর মধ্যে প্রচলিত ধারণাটি মোটামুটি একরকম। পাশাপাশি উদ্দীপকটিতে বাংলা নববর্ষের বিভিন্ন অনুষ্ঠানেরও বর্ণনা দেওয়া হয়েছে। 'বাংলা নববর্ষ' প্রবন্ধে প্রাবন্ধিক এ দেশে নববর্ষ পালন সম্পর্কে বিস্তারিত আলোচনা করেছেন। এরই ধারাবাহিকতায় প্রবন্ধটিতে তিনি বাংলা নববর্ষ উদযাপনের ইতিহাস, পাকিস্তান আমলে পশ্চিমা শাসকগোষ্ঠীকর্তৃক নববর্ষ উদযাপনে বাধাদান, জাতীয়তাবাদী চেতনার জাগরণে এর ভূমিকাসহ নানা বিষয় নিয়ে আলোচনা করেছেন। উদ্দীপকে এসব বিষয় উপস্থাপিত হয়নি। সেখানে কেবল প্রবন্ধে উল্লেখিত নববর্ষ নিয়ে মানুষের ভাবনা ও আনুষ্ঠানিকতার দিকটিই স্থান পেয়েছে। অর্থাৎ, প্রশ্নোক্ত মন্তব্যটি সত্য।

Explanation:


Sub-Questions:

================================================================================
Question #9 (ID: 680576)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নিশি অবসান ঐ পুরাতন বর্ষ হও গত

বন্ধু হও শত্রু হও যেখানে সে রহে

ক্ষমা করিও আজিকার মতো

পুরাতন বর্ষের সাথে পুরাতন অপরাধ যত।

Options:
ক. আমাদের প্রধান জাতীয় উৎসব কোনটি?
খ. পূর্ব-বাংলার বাঙালিরা প্রতিবাদে সোচ্চার হয়ে উঠেছিল কেন?
গ. উদ্দীপকের সাথে 'বাংলা নববর্ষ' প্রবন্ধের বৈসাদৃশ্য চিহ্নিত করে ব্যাখ্যা করো। "পুরাতনকে ভুলে নতুনকে গ্রহণের মধ্যেই রয়েছে নববর্ষের সার্থকতা”— উদ্দীপক ও 'বাংলা নববর্ষ' প্রবন্ধের আলোকে মূল্যায়ন করো।


Correct Answer: 

Solution:
কআমাদের প্রধান জাতীয় উৎসব বাংলা নববর্ষ।খপাকিস্তান আমলে বাংলা নববর্ষ উৎসবে নানা প্রতিবন্ধকতা সৃষ্টি এবং এ দিনটিকে জাতীয় ছুটির দিন ঘোষণার দাবিকে শাসক চক্র অগ্রাহ্য করায় পূর্ববাংলার বাঙালিরা প্রতিবাদে সোচ্চার হয়ে উঠেছিল। বাংলা নববর্ষ বাঙালি গভীর ভালোবাসায় উদযাপন করে। এ উৎসব বাঙালির প্রাণের উৎসব। কিন্তু পাকিস্তান আমলে এ উৎসবকে উদযাপন করতে দেওয়া হয়নি। ফলে বাঙালির সংস্কৃতির ওপর এক চরম আঘাত আসে। ধর্ম-বর্ণ নির্বিশেষে উৎসবের দিনটিকে জাতীয় ছুটি ঘোষণার দাবিকেও অগ্রাহ্য করে পাকিস্তানি শাসক চক্র। ফলে এ অন্যায়ের বিরুদ্ধে পূর্ববাংলার বাঙালিরা প্রতিবাদে সোচ্চার হয়ে ওঠে।গবাংলা নববর্ষের ইতিহাস ও ঐতিহ্য তুলে ধরার পরিপ্রেক্ষিতে উদ্দীপকের সাথে ‘বাংলা নববর্ষ' প্রবন্ধের বৈসাদৃশ্য রয়েছে। “বাংলা নববর্ষ” রচনায় তুলে ধরা হয়েছে বাংলা নববর্ষ কীভাবে বাঙালির জীবনে এক গৌরবময় অধ্যায়ে পরিণত হয়েছে সেই বিষয়টি। প্রাচীনকালে নববর্ষ উৎসবে যেসব ব্রত-অনুষ্ঠান পালন করা হতো, তা লেখক তুলে ধরেছেন রচনাটিতে। প্রাচীনকাল থেকেই পুণ্যাহ, হালখাতা, বৈশাখী মেলা, ঘোড়দৌড় ও বিভিন্ন লোকমেলার আয়োজন করে নববর্ষ উৎসবকে বুকে ধারণ করে আছে বাঙালি। আমাদের দেশের রাজনৈতিক ইতিহাসের সঙ্গেও মিশে আছে নববর্ষ উৎসব। সর্বোপরি বাংলা নববর্ষ কীভাবে আমাদের প্রাণের উৎসবে পরিণত হয়েছে, তা জানা যায় আলোচ্য রচনায়। উদ্দীপকে পুরোনো বছরকে বিদায় জানিয়ে নতুন বছরকে স্বাগত জানানো হয়েছে। সেখানে নতুন বছরকে বরণ করার পাশাপাশি সবার কাছে নতুনের আহ্বান জানানো হয়েছে। কবি পুরোনো গ্লানি মুছে নতুন করে শুরু করতে চান। নতুন বছরকে বরণের পাশাপাশি সবার কাছে পুরোনো দোষত্রুটির মার্জনা কামনা করেছেন। উদ্দীপকে নতুন বছরকে বরণ করার এই দিকটি থাকলেও আলোচ্য রচনায় বর্ণিত নববর্ষের ইতিহাস-ঐতিহ্যের দিকটি অনুপস্থিত। এর পরিপ্রেক্ষিতে উদ্দীপক এবং 'বাংলা নববর্ষ” প্রবন্ধের বৈসাদৃশ্য রচিত হয়েছে।ঘপুরাতনকে ভুলে নতুনকে গ্রহণের মধ্যেই রয়েছে নববর্ষের সার্থকতা— উদ্দীপক ও 'বাংলা নববর্ষ' প্রবন্ধে এমনই ভাবনা দেখা যায়। "বাংলা নববর্ষ' প্রবন্ধটিতে লেখক বাংলা নববর্ষকে ঘিরে আয়োজিত নানা উৎসব-আয়োজনের বর্ণনা দিয়েছেন। সেসব উৎসব অনুষ্ঠানের সবগুলোতেই রয়েছে পুরোনোকে বিদায় দিয়ে নতুনকে গ্রহণের উদ্দীপনা। উদ্দীপকে পুরোনো বর্ষকে বিদায় জানিয়ে নতুন বর্ষকে স্বাগত জানানো হয়েছে। নতুন বছর শুরু করার আগে পুরাতন বছরে করা ভুল শুধরে নেওয়ার প্রয়াস এখানে লক্ষণীয়। একই সাথে সবার সাথে বন্ধুত্ব বজায় রাখার মধ্য দিয়ে ইতিবাচকভাবে নতুন বছরকে গ্রহণ করার মনোভাব দেখতে পাই উদ্দীপকে। এদিকে, আলোচ্য প্রবন্ধে বর্ণিত পয়লা বৈশাখের আয়োজনগুলোতেও নব উদ্যমে সবকিছু শুরু করার দিকটি লক্ষণীয়। 'বাংলা নববর্ষ' প্রবন্ধে পুণ্যাহ, হালখাতা, আমানিসহ নববর্ষকেন্দ্রিক বিভিন্ন অনুষ্ঠানের কথা বলা হয়েছে। এসব অনুষ্ঠানের দিকে লক্ষ করলেই দেখা যায় যে, এগুলো করা হতো সবকিছুকে নতুন করে শুরু করার উদ্দীপনা থেকে। 'পুণ্যাহ' অনুষ্ঠানে খাজনা আদায়ের মধ্য দিয়ে, 'হালখাতা' অনুষ্ঠানে বাকি লেনদেন চুকানোর মধ্য দিয়ে হিসাবের সাথে সাথে সম্পর্কেরও নবায়ন হতো। 'আমানি' অনুষ্ঠানে বাঙালি গৃহিণী নতুন বছরকে কল্যাণকর করতে নানা আয়োজন করত। নববর্ষ আসা মানেই পুরোনো বর্ষের বিদায় আর তাই পুরাতনকে ভুলে নতুনকে গ্রহণেই নববর্ষের সার্থকতা। উদ্দীপক ও আলোচ্য প্রবন্ধে আমরা এমনই ভাবনার প্রতিফলন দেখতে পাই।

Explanation:


Sub-Questions:

================================================================================
Question #10 (ID: 680577)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নিশি অবসান ঐ পুরাতন বর্ষ হও গত

বন্ধু হও শত্রু হও যেখানে যে রহ

ক্ষমা করিও আজিকার মতো

পুরাতন বর্ষের সাথে পুরাতন অপরাধ যত।

Options:
ক. বাংলা নববর্ষের প্রধান অনুষ্ঠানের নাম কী?
খ. বাংলা নববর্ষ আমাদের প্রধান জাতীয় উৎসব'— কেন?
গ. উদ্দীপকের ভাবার্থ 'বাংলা নববর্ষ' প্রবন্ধের কোন দিকটি নির্দেশ করে? ব্যাখ্যা করো।
ঘ. উদ্দীপকটি 'বাংলা নববর্ষ' প্রবন্ধের সমগ্র ভাব ধারণা করে না।”— বিশ্লেষণ করো।


Correct Answer: 

Solution:
কবাংলা নববর্ষের প্রধান অনুষ্ঠানের নাম বৈশাখী মেলা।খধর্ম-বর্ণ নির্বিশেষ জাতীয়তাবাদী চেতনায় উদ্বুদ্ধ করে বলেই বাংলা নববর্ষকে আমাদের প্রধান জাতীয় উৎসব বলা হয়েছে। পশ্চিম পাকিস্তানিরা বাংলা নববর্ষের অনুষ্ঠান বন্ধ করে আমাদের মননে ও সংস্কৃতিতে চরমভাবে আঘাত হানে। তারা এ উৎসবকে নস্যাৎ করতে সবরকম অপচেষ্টা চালায়। কিন্তু বাঙালি এর প্রতিবাদে সোচ্চার হয়ে ওঠে। কারণ নববর্ষ বাঙালি জাতীয়তাবাদ ও জাতিসত্তা গঠনের প্রক্রিয়ার সঙ্গে যুক্ত। এ কারণে বাংলা নববর্ষকে আমাদের প্রধান জাতীয় উৎসব বলা হয়েছে।গউদ্দীপকের ভাবার্থ 'বাংলা নববর্ষ' প্রবন্ধে উল্লেখিত নববর্ষকে কেন্দ্র করে বাঙালির প্রত্যাশার দিকটিকে নির্দেশ করে। ‘বাংলা নববর্ষ' প্রবন্ধে প্রাবন্ধিক বাংলা নববর্ষ উদ্‌যাপনের বিভিন্ন দিক নিয়ে আলোচনা করেছেন। এরই ধারাবাহিকতায় আলোচ্য প্রবন্ধটিতে তিনি নববর্ষ উদযাপনের ক্ষেত্রে দেশবাসীর ধারণা ও প্রত্যাশার দিকটি তুলে ধরেছেন। উদ্দীপকের কবিতাংশে পুরোনো বছরকে বিদায় জানিয়ে নতুন বছরকে স্বাগত জানানো হয়েছে। কবির প্রত্যাশা, এর মধ্য দিয়ে বিগত দিনের সব পাপ, তাপ, দুঃখ-যন্ত্রণা বিদূরিত হয়ে নতুন দিনের আগমন ঘটবে। আলোচ্য কবিতাংশে নববর্ষকে কেন্দ্র করে ফুটে ওঠা কবির এই প্রত্যাশার দিকটি 'বাংলা নববর্ষ' প্রবন্ধেও পরিলক্ষিত হয়। প্রাবন্ধিক সেখানে নতুন বছর বরুণ করে নেওয়াকে কেন্দ্র করে বাঙালিসহ পৃথিবীর বিভিন্ন জাতিগোষ্ঠীর মধ্যে প্রচলিত অভিন্ন ধারণা এবং প্রত্যাশার কথা ব্যক্ত করেছেন, যা উদ্দীপকের মূলভাবকেই তুলে ধরে। সে বিবেচনায়, উদ্দীপকের ভাবার্থ আলোচ্য প্রবন্ধের নববর্ষ উদযাপন নিয়ে বাঙালির প্রত্যাশার দিকটিকেই নির্দেশ করে।ঘ“উদ্দীপকটি 'বাংলা নববর্ষ' প্রবন্ধের সমগ্র ভাব ধারণ করে না।” - মন্তব্যটি যথার্থ বলেই আমি মনে করি। 'বাংলা নববর্ষ' প্রবন্ধে প্রাবন্ধিক বাংলা নববর্ষের সামগ্রিক ইতিহাস পর্যালোচনা করেছেন। আর তা করতে গিয়ে তিনি দেশবাসীর নববর্ষ সম্পর্কিত ধারণা, নানান আনুষ্ঠানিকতাসহ বাঙালির রাজনৈতিক ইতিহাসের সঙ্গে নববর্ষ উদ্‌যাপনের ইতিহাসকে যুক্ত করে এর প্রভাব বর্ণনা করেছেন। উদ্দীপকের কবিতাংশে পুরোনো বছরকে বিদায় জানিয়ে নতুন বছর বরণ করে নেওয়ার বিষয়টি উঠে এসেছে। নিজের ভুল স্বীকার করে সবার কাছে ক্ষমা চেয়ে নতুন বছর শুরু করার প্রত্যয় ফুটে উঠেছে সেখানে। কবির প্রত্যাশা, নতুন বছরকে বরণ করে নেওয়ার মধ্য দিয়ে নতুন দিনের সূচনা হবে। আলোচ্য প্রবন্ধে এ বিষয়টি প্রতিফলিত হলেও এটিই প্রবন্ধটির একমাত্র বিষয় নয়। ‘বাংলা নববর্ষ' প্রবন্ধে নববর্ষ উদযাপনের একটি সামগ্রিক চিত্র ফুটে উঠেছে। প্রাবন্ধিক সেখানে নববর্ষকে ঘিরে বাঙালির প্রত্যাশা এবং নানান আনুষ্ঠানিকতার বর্ণনা দিয়েছেন। আলোচ্য প্রবন্ধে নববর্ষকে কেন্দ্র করে ফুটে ওঠা এই ধারণা এবং প্রত্যাশার দিকটি উদ্দীপকের কবিতাংশেও পরিলক্ষিত হয়। তবে এ ছাড়াও প্রবন্ধটিতে নববর্ষ উদযাপনের ইতিহাস এবং বাঙালির রাজনৈতিক ইতিহাসের সঙ্গে এর যোগসূত্রের প্রসঙ্গ উঠে এসেছে। উদ্দীপকের স্বল্প পরিসরে এসব বিষয় উত্থাপিত হয়নি। সেদিক বিবেচনায়, প্রশ্নোক্ত উক্তিটি যথার্থ।

Explanation:


Sub-Questions:

