================================================================================
Question #1 (ID: 680358)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দবির মিয়া সাধারণ মানুষ। তেমন সহায়-সম্পত্তি নেই। কাজ করে খায়। এতে সে তুষ্ট। অপরদিকে, জলিল মিয়া পৈতৃকসূত্রে অনেক সম্পদের মালিক হওয়া সত্ত্বেও আরো অধিক সম্পদ আহরণের চেষ্টায় মত্ত। মানুষের সাথে খারাপ ব্যবহার ও জোর-জুলুম করে সে সম্পদের পাহাড় গড়ে তোলে।

Options:
ক. হাসু মিয়া ও রহমত কোথায় বসে ভাবছে?
খ. মানুষ ও প্রাণী অমর নয়'—কবিরাজ একথাটি কেন বলেছেন? ব্যাখ্যা করো।
গ. উদ্দীপকের দবির মিয়ার সাথে 'সুখী মানুষ' নাটিকার যে দিকটির সাদৃশ্য রয়েছে, তা ব্যাখ্যা করো।
ঘ. উদ্দীপকের জলিল মিয়া 'সুখী মানুষ' নাটিকার মোড়লেরই প্রতিচ্ছবি"— বিশ্লেষণ করো।


Correct Answer: 

Solution:
কহাসু মিয়া ও রহমত ছোটো একটি কুঁড়েঘরের সামনে বসে ভাবছে।খমানুষ ও প্রাণী অমর নয়' বলতে কবিরাজ মানুষের জীবনের ক্ষণস্থায়িত্বকে বুঝিয়েছেন।'সুখী মানুষ' নাটিকার মোড়ল রোগশয্যায় শায়িত। যন্ত্রণায় ছটফট করতে থাকে সে। কেননা মানসিক শান্তি নেই তার। কবিরাজ মোড়লকে দেখতে এসে বলেন, মানুষ ও প্রাণী অমর নয়। কেননা, যার জন্ম আছে তার মৃত্যু আছে। জন্মমৃত্যু জগতের অমোঘ নিয়ম-এর ব্যত্যয় ঘটেনি কখনো।গউদ্দীপকের দবির মিয়ার সাথে 'সুখী মানুষ' নাটিকার সুখী মানুষের সুখ সম্পর্কিত ভাবনার সাদৃশ্য রয়েছে।'সুখী মানুষ' নাটিকায় নাট্যকার একজন অতি সাধারণ কাঠুরের জীবনের মধ্য দিয়ে সুখের প্রকৃত স্বরূপ তুলে ধরেছেন। অর্থ-সম্পদ ও ক্ষমতা যে মানুষকে সুখী করে না তা আমরা এ নাটিকার মাধ্যমে উপলব্ধি করতে পারি। সমস্ত সম্পদ পরিহার করে কাঠুরিয়া অতি সাধারণ জীবনযাপন করে এবং তাতেই সে প্রকৃত সুখ লাভ করে।উদ্দীপকে আলোচ্য নাটিকার মতোই প্রকৃত সুখের তাৎপর্য তুলে ধরা হয়েছে। দবির মিয়ার সহায়-সম্পত্তি কিছুই নেই। নিজের উপার্জিত আয়েই সে তুষ্ট। নিজেকে সে সুখী মনে করে। একইভাবে আলোচ্য নাটিকার কাঠুরেও নিজে সাদামাটা জীবনযাপনে সুখ খুঁজে পায়। তার কোনো সম্পদ নেই, তাই চোরের ভয় নেই। অর্থাৎ সুখী মানুষ নাটিকার সুখী মানুষ এবং উদ্দীপকের দবির মিয়া একই বিশ্বাসে বিশ্বাসী। নাটিকার সুখী লোকটির মতো দবির মিয়াও মনে করে, সম্পদের মাঝে প্রকৃত সুখ নিহিত থাকে না।ঘলোভী মানসিকতার দিক থেকে উদ্দীপকের জলিল মিয়া 'সুখী মানুষ' নাটিকার মোড়ল চরিত্রের সমধর্মী।‘সুখী মানুষ' নাটিকার মোড়ল চরিত্র অর্থলিপ্সু ও অত্যাচারী। মানুষকে ঠকিয়ে, মানুষের মনে কষ্ট দিয়ে সম্পদের পাহাড় গড়ে তুলেছে সে। মানুষের দুর্দশা দেখেই যেন তার মনে আনন্দ জাগে।উদ্দীপকে বর্ণিত জলিল মিয়া প্রচুর সম্পদের মালিক হওয়া সত্ত্বেও আরো সম্পদ পেতে চায়। জোর-জবরদস্তি করে অন্যের সম্পদ দখল করে নিতে চায়। বড়োলোক হওয়ার নেশায় নৈতিকতা বিসর্জন দিতেও দ্বিধাবোধ করে না সে। এভাবেই দিবানিশি কেবল সম্পদ আহরণের চেষ্টায় মত্ত থাকে সে। উদ্দীপকের জলিল মিয়া এবং 'সুখী মানুষ' নাটিকার মোড়ল অর্থসম্পদকেই জীবনের একমাত্র লক্ষ্য হিসেবে নিয়েছে এজন্য মানুষকে ঠকিয়ে, অবৈধ পথে সম্পদের পাহাড় গড়ে তুলেছে তারা। অন্যের সুখ ও কল্যাণ নিয়ে তারা মোটেও ভাবিত নয়। বরং নিজেদের অর্থচিন্তাকেই প্রাধান্য দিয়েছে সবসময়। এদিক বিবেচনায় প্রশ্নোক্ত উক্তিটি যথার্থ।

Explanation:


Sub-Questions:

================================================================================
Question #2 (ID: 680354)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ধনী-দরিদ্র সকলের অন্তরে একই ধ্বনি উচ্চারিত হচ্ছে- চাই, চাই, আরও চাই। অন্নচিন্তা বা অর্থচিন্তা থেকে মানুষ মুক্তি না পেলে, অর্থসাধনাই জীবনসাধনা নয় এ কথা মানুষকে বোঝাতে না পারলে শিক্ষা মানবজীবনে সোনা ফলাতে পারে না। অর্থচিন্তায় ব্যস্ত মানুষ প্রকৃত মনুষ্যত্ব অর্জনে অক্ষম।

Options:
ক. মোড়লের কী রোগ হয়েছিল?
খ. হাসু মোড়লকে অপছন্দ করে কেন?
গ. উদ্দীপকের মূলভাবের সাথে 'সুখী মানুষ' নাটিকার মূলবক্তব্যের সাদৃশ্য বর্ণনা করো।
ঘ. 'মোড়ল স্বার্থচিন্তায় ব্যস্ত একজন মনুষ্যত্বহীন মানুষের প্রতিচ্ছবি' – উক্তিটি উদ্দীপকের আলোকে বিশ্লেষণ করো।


Correct Answer: 

Solution:
কমোড়লের হাড় মড়মড় রোগ হয়েছিল।খমোড়ল অত্যাচারী ও পাপী ছিল বলে হাসু মোড়লকে অপছন্দ করে। 'সুখী মানুষ' নাটিকায় মোড়ল এক অত্যাচারী লোক। মানুষের গরু কেড়ে নিয়ে, ধান লুট করে মোড়ল ধনী হয়েছে। তার অত্যাচার থেকে আপনজন হাসুও রেহাই পায়নি। এ কারণেই হাসু মোড়লকে অপছন্দ করে।গমানুষের সীমাহীন লোভ ও চাহিদার দিকটি তুলে ধরার সূত্রে উদ্দীপকের মূলভাবের সাথে 'সুখী মানুষ' নাটিকার মূলবক্তব্যের সাদৃশ্য রয়েছে। সীমাহীন অর্থলোভ ভালো নয়। কারণ সীমাহীন অর্থচিন্তায় মগ্ন হয়ে মানুষ মনুষ্যত্ব হারায়। শুধু তাই নয়, অর্থ-বিত্তের মোহ মানুষকে ধ্বংসের দিকে নিয়ে যায়। আলোচ্য নাটিকায় এ বিষয়টিই ফুটে উঠেছে। উদ্দীপকে অর্থচিন্তার নিগড়ে বন্দি মানুষের চিত্র তুলে ধরা হয়েছে। কেবল অর্থচিন্তা মানবজীবনে সোনা ফলাতে পারে না। অর্থচিন্তায় নিমগ্ন মানুষ মনুষ্যত্ব অর্জন করতে পারে না। এমন মনুষ্যত্ব বিবর্জিত মানুষের পরিণতি অঙ্কিত হয়েছে 'সুখী মানুষ' নাটিকায়ও। এখানে এক অত্যাচারী মোড়ল মানুষের গরু কেড়ে, ধান লুট করে ধনী হয়েছে। জোর জবরদস্তি করে মানুষের অর্থ-সম্পদ কেড়ে নিয়েছে। শেষ পর্যন্ত হাড় মড়মড় রোগে আক্রান্ত হয়ে সে ধ্বংসের মুখে নিপতিত হয়েছে। অর্থাৎ আলোচ্য নাটিকায় এবং উদ্দীপকে মানুষের অন্তহীন চাওয়া-পাওয়ার দিকটিই তুলে ধরা হয়েছে। সেদিক থেকে আলোচ্য নাটিকা ও উদ্দীপকের মূলবক্তব্যের সাদৃশ্য পরিলক্ষিত হয়।ঘমোড়ল স্বার্থচিন্তায় ব্যস্ত একজন মনুষ্যত্বহীন মানুষের প্রতিচ্ছবি'— উক্তিটি যথার্থ বলেই আমি মনে করি। অন্নচিন্তা ও অর্থচিন্তায় নিমগ্ন মানুষ কখনো মনুষ্যত্ব বা মানবতাবোধে উজ্জীবিত হতে পারে না। কেবল অর্থচিন্তাই জীবন সাধনা নয়— এ কথা বুঝতে না পারলে মানুষ প্রকৃত মনুষ্যত্ব অর্জন করতে পারে না। আলোচ্য নাটিকার মোড়ল তেমনই একজন স্বার্থান্ধ ও লোভী প্রকৃতির মানুষ। উদ্দীপকে প্রকৃত মনুষ্যত্ব অর্জনে অক্ষম মানুষদের পরিচয় তুলে ধরা হয়েছে। উদ্দীপকের বক্তা মনে করেন, যে ব্যক্তির অন্তরে কেবল চাই, চাই আরও চাই এমন ধ্বনি উচ্চারিত হয়, সে কখনো মুক্তি পেতে পারে না। তার শিক্ষা জীবনে সোনা ফলাতে পারে না। মনুষ্যত্ব অর্জনে ব্যর্থ হয় বলে তার জীবন মূল্যহীন হয়ে পড়ে। 'সুখী মানুষ' নাটিকায়ও এ বিষয়টি প্রতিফলিত হয়েছে। কেবল নিজ স্বার্থচিন্তায় ব্যস্ত একজন মানুষ মনুষ্যত্বহীন হয়ে পড়ে – এমন বাস্তব চিত্র তুলে ধরা হয়েছে উদ্দীপক ও 'সুখী মানুষ' নাটিকায়। উদ্দীপকে বলা হয়েছে, অর্থচিন্তায় ব্যস্ত মানুষ কখনো মনুষ্যত্ব অর্জন করতে পারে না। শিক্ষা তার জীবনে কোনো কাজে আসে না। 'সুখী মানুষ' নাটিকায়ও মোড়ল স্বার্থচিন্তায় নিমগ্ন একজন মানুষ। সীমাহীন স্বার্থচিন্তায় সে অত্যাচারী হয়ে ওঠে। অন্যের সম্পদ জোর করে ভোগ করে। তার এই স্বার্থান্ধ মনোভাবের কারণে আত্মীয় হওয়া সত্ত্বেও হাসু তার মৃত্যু কামনা করে। সেদিক বিবেচনায় প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #3 (ID: 680350)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রফিক সাহেব একজন স্কুল শিক্ষক। ব্যক্তিজীবনে বিত্ত- বৈভব তাঁকে স্পর্শ করতে পারেনি। তাঁর ছেলেমেয়ে দুজনকেই উচ্চশিক্ষায় শিক্ষিত করেছেন। এখন তাঁর পরিবারে সুখের কোনো শেষ নেই। কিন্তু তাঁর ছোটো ভাই শফিক অবৈধ পথে অর্থ উপার্জনের দায়ে কারাগারে কষ্টকর জীবন যাপন করছে।

Options:
ক. 'সুখী মানুষ' নাটিকায় মোড়লের বয়স কত?
খ. 'আমার কতো টাকা, কতো বড়ো বাড়ি! আমার মনে দুঃখ কেন?' 'সুখী মানুষ' নাটিকায় মোড়ল কেন একথা বলেছে?
গ. উদ্দীপকের শফিক সাহেব 'সুখী মানুষ' নাটিকার কোন দিককে নির্দেশ করে? ব্যাখ্যা করো।
ঘ. উদ্দীপকের শফিক কি 'সুখী মানুষ' নাটিকার মোড়ল চরিত্রের প্রতিনিধিত্ব করে? তোমার উত্তরের স্বপক্ষে যুক্তি দাও।


Correct Answer: 

Solution:
কসুখী মানুষ' নাটিকায় মোড়লের বয়স ৫০ বছর।খমোড়ল মনে করেছে, টাকায় সব সুখ নিহিত — তাই সে আলোচ্য উক্তিটি করেছে।'সুখী মানুষ' নাটিকার মোড়ল পরের সুখ ও কল্যাণ নিয়ে মোটেও ভাবিত নয়। অন্যের সম্পদ আত্মসাৎ করে সে সম্পদশালী হয়েছে। কারণ সে মনে করে, সম্পদই সকল সুখের মূল। এমনকি সমস্ত রোগ-শোক, অশান্তি টাকার মাধ্যমে দূর করা যায়। তাই সে প্রশ্নোল্লিখিত উক্তিটি করেছে।গউদ্দীপকের রফিক সাহেব 'সুখী মানুষ' নাটিকায় বর্ণিত মানসিক প্রশান্তিই যে সব সুখের মূল তা তুলে ধরেছেন।'সুখী মানুষ' নাটিকায় একজন অতি সাধারণ কাঠুরের জীবনের মধ্য দিয়ে সুখের প্রকৃত স্বরূপ তুলে ধরা হয়েছে। অর্থ-সম্পদ, ক্ষমতা যে মানুষকে অসুখী করে তা আমরা আলোচ্য নাটিকার মাধ্যমে জানতে পারি। নাটিকায় সমস্ত সম্পদ পরিহার করে কাঠুরিয়া অতি সাধারণ জীবনযাপন করেছে এবং তাতেই সুখ লাভ করেছে।উদ্দীপকের রফিক সাহেব তার সৎ পথের উপার্জন দিয়ে ছেলেমেয়ে দুজনকেই উচ্চশিক্ষায় শিক্ষিত করেছেন। বিত্ত-বৈভবের প্রতি তাঁর লোভ না থাকায় নিজের উপার্জিত অর্থে সন্তুষ্ট থাকার কারণে তিনি সুখী।আলোচ্য 'সুখী মানুষ' নাটিকার কাঠুরেও একজন সুখী মানুষ। সারাদিন কাঠ কেটে বাজারে বিক্রি করে যা পায় তা দিয়ে নিজের আহার জোগাড় করে। অতিরিক্ত সম্পদ নেই বলে তার দু:শ্চিন্তার কোনো কারণও নেই। সেদিক বিবেচনায় উদ্দীপকের রফিক সাহেব 'সুখী মানুষ' নাটিকার সুখের তাৎপর্যের দিকটিকে নির্দেশ করে।ঘঅর্থলোভী মানসিকতার দিক থেকে উদ্দীপকের শফিক 'সুখী মানুষ' নাটিকায় মোড়ল চরিত্রের প্রতিনিধি ।'সুখী মানুষ' নাটিকায় মোড়ল অর্থলিপ্সু ও অত্যাচারী। মানুষকে ঠকিয়ে, মানুষের মনে কষ্ট দিয়ে অর্থসম্পদের পাহাড় গড়েছে সে। এমনকি তার আপনজনও তার অত্যাচার থেকে রেহাই পায়নি। মানুষের দুর্দশা দেখে সে আনন্দ পেত।উদ্দীপকের শফিক মোড়লের মতোই অর্থলিঙ্গু ও লোভী। অবৈধ পথ অবলম্বন করে প্রচুর টাকা আয় করতেও তার দ্বিধা হয় না। সে সম্পদকে সুখের নিয়ামক বলে মনে করেছে। তাই যেকোনো উপায়ে সে সম্পদশালী হতে চায়।লোভী মানসিকতার দিক থেকে উদ্দীপকের শফিক ও 'সুখী মানুষ' নাটিকার মোড়ল চরিত্রটি সমান্তরাল। সম্পদের মোহই তাদেরকে অত্যাচারী ও লোভী করে তুলেছে। সম্পদশালী হতে গিয়ে তারা অন্যের সম্পত্তি অন্যায়ভাবে আত্মসাৎ করেছে। কিন্তু এভাবে মানুষকে ঠকিয়ে, মানুষের মনে কষ্ট দিয়ে ধনী হতে গিয়ে জীবনের শান্তি হারিয়েছে। এক্ষেত্রে মোড়ল যেমন কঠিন অসুখে পতিত হয়েছে, তেমনি উদ্দীপকের শফিকও কারাগারে পতিত হয়েছে। সে বিবেচনায় উদ্দীপকের শফিক ‘সুখী মানুষ' নাটিকার মোড়লের প্রতিনিধি।

Explanation:


Sub-Questions:

================================================================================
Question #4 (ID: 680346)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রিকশাচালক আলি মিয়ার ছোটো ভাই বাদশা মিয়া একজন

বড়ো চাকুরে। সে শহরে অবস্থান করে দামি গাড়িতে চড়ে। তার জীবনে

প্রত্যাশার শেষ নেই। বিশাল বিত্ত-বৈভবের মালিক হওয়া সত্ত্বেও তার

জীবনের লক্ষ্য একটাই— চাই, চাই, আরও চাই। সরকারি অর্থ

আত্মসাতের জন্য একাধিকবার অপমান, অপদস্থ ও অভিযুক্ত হলেও তার

চরিত্রে কোনো পরিবর্তন নেই। অন্যদিকে, আলি মিয়া কষ্ট করে সংসার

চালালেও কখনো ভাইয়ের দ্বারস্থ হয় না। তার কথা একটাই— দিন

আনি দিন খাই, আমার কোনো চিন্তা নাই।

Options:
ক. কত গ্রাম খুঁজেও একজন সুখী মানুষ পাওয়া গেল না?
খ. 'মনের মধ্যে অশান্তি থাকলে ওষুধে কাজ হয় না'— উক্তিটি কেন করা হয়েছে?
গ. উদ্দীপকের বাদশা মিয়ার সাথে 'সুখী মানুষ' নাটিকার মোড়লের মধ্যে যে মিল খুঁজে পাওয়া যায়, তা বর্ণনা করো।
ঘ. উদ্দীপকের আলি মিয়া 'সুখী মানুষ' নাটিকার পরিপূর্ণ সুখী মানুষের প্রতিচ্ছবি নয়” — মূল্যায়ন করো।


Correct Answer: 

Solution:
কপাঁচ গ্রাম খুঁজেও একজন সুখী মানুষ পাওয়া গেল না।খমানুষের অন্তহীন চাহিদার প্রসঙ্গটির প্রতি ইঙ্গিত করা হয়েছে আলোচ্য উক্তির মাধ্যমে। মানুষের চাহিদার শেষ নেই। যার সবকিছু আছে সে আরও বেশি কিছু চায়। ফলে অনেক পেলেও মানুষের মাঝে পরিতৃপ্তি আসে না। আর মানুষের মাঝে এই পরিতৃপ্তি বোধ না থাকায় মানুষ সুখী হতে পারে না। 'সুখী মানুষ' নাটিকায় 'সুখী মানুষ' না পাওয়ার কারণ হিসেবে হাসু বলে— 'সবাই অসুখী। কারও সুখ নেই।'গউদ্দীপকের বাদশা মিয়ার সঙ্গে 'সুখী মানুষ' নাটিকার মোড়লের অবৈধ পথে বড়োলোক হওয়ার প্রবণতার সাদৃশ্য রয়েছে। 'সুখী মানুষ' নাটিকায় মোড়লের মাঝে একজন জুলুমবাজ, অর্থলোভী মানুষের প্রতিচ্ছবি ফুটে উঠেছে। সম্পদের প্রতি তার তীব্র মোহ। সম্পদের জন্য আপনজনেরাও তার অত্যাচার থেকে রেহাই পায়নি। অন্যের সম্পদ কেড়ে নিয়ে অবৈধ পথে সম্পদের পাহাড় গড়েছে সে। উদ্দীপকে বাদশা মিয়া একজন অসৎ ও লোভী প্রকৃতির লোক। অবৈধ পথে বড়োলোক হতে গিয়ে অপমান, অপদস্থ হয়েও তার অর্থের প্রতি লালসা কমেনি, বরং বেড়েছে। প্রত্যাশা পূরণের জন্য সে যেকোনো হীন কাজ করতেও প্রস্তুত। বাদশা মিয়ার এমন কুরুচিপূর্ণ অভিলাষ তাকে 'সুখী মানুষ' নাটিকার মোড়লের মানসিকতাকেই নির্দেশ করছে।ঘউদ্দীপকের আলি মিয়া এবং 'সুখী মানুষ' নাটিকার সুখী লোকটির সুখের তাৎপর্য ভিন্ন হওয়ায় তারা একে অন্যের প্রতিচ্ছবি হয়ে উঠতে পারেনি। ''সুখী মানুষ' নাটিকায় একজন অতি সাধারণ কাঠুরের জীবনের মধ্য দিয়ে সুখের প্রকৃত স্বরূপ তুলে ধরা হয়েছে। অর্থ-সম্পদ এবং ক্ষমতা যে মানুষকে সুখী করতে পারে না, তা আমরা উক্ত নাটিকার মাধ্যমে বেশ ভালোভাবেই উপলব্ধি করতে পারি। এক্ষেত্রে সমস্ত সম্পদ পরিহার করে কাঠুরিয়া অতি সাধারণ জীবনযাপন করেছে এবং তাতেই সে সুখ লাভ করেছে। উদ্দীপকের রিকশাচালক আলি মিয়া দিন আনে দিন খায়। নিজের উপার্জিত অর্থ দিয়ে সংসার চালায়। তার ছোটো ভাই বড়ো চাকুরে হওয়া সত্ত্বেও সে কখনো তার দ্বারস্থ হয় না। কষ্টার্জিত অর্থ দিয়ে সংসার চালাতে গিয়ে হিমশিম খেলেও সে সুখী। 'সুখী মানুষ' নাটিকায় নাট্যকার একজন সুখী মানুষের চরিত্রের অন্তরালে তাঁর বক্তব্যকে স্পষ্ট করে তুলেছেন। মোড়লের সুস্থতার জন্য যখন একজন সুখী মানুষের জামার প্রয়োজনীয়তা তিনি দেখিয়েছেন তখন দেখা গেল, সে মানুষটির কোনো জামা নেই। নিজের শ্রমে উপার্জিত অর্থ দিয়ে দিনাতিপাত করে। তার কোনো সম্পদ নেই। ফলে চোরের ভয় নেই। শান্তিতে ঘুমানোর ব্যাপারেও তার কোনো দুশ্চিন্তা নেই। কিন্তু উদ্দীপকের রিকশাচালক আলি মিয়ার সুখের তাৎপর্য ভিন্ন। সে নাটকের সুখী মানুষের মতো পরিবারহীন, জামাহীন নয়। সে সাধারণ মানুষের মতোই জীবনযাপন করে এবং নিজের উপার্জিত টাকা দিয়ে সংসারের খরচ নির্বাহ করে। তাই তারা একে অন্যের প্রতিচ্ছবি হয়ে উঠতে পারেনি।

Explanation:


Sub-Questions:

================================================================================
Question #5 (ID: 680342)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সবুজ অন্যের জমি-জমা আত্মসাৎ করে অঢেল ধন-সম্পত্তির মালিক হয়েছে। কোনো সন্তান না থাকায় সর্বদা তার মনের মধ্যে হাহাকার বিরাজ করছে। অপরদিকে শাহেদ মিয়া ইউনিয়ন পরিষদ সদস্য। এলাকায় তাঁর প্রভাব থাকলেও সম্পদ খুব কম। সৎপথে উপার্জন করে তিনি সংসার চালান। মানুষের বিপদাপদে তিনি সর্বদাই এগিয়ে আসেন।

Options:
ক. 'মনের মধ্যে অশান্তি থাকলে ওষুধে কাজ হয় না।'- উক্তিটি কার?
খ. 'সবাই অসুখী। কারও সুখ নেই।'— 'সুখী মানুষ' নাটিকায় কেন একথা বলা হয়েছে?
গ. উদ্দীপকের সবুজ 'সুখী মানুষ' নাটিকার কোন চরিত্রটিকে ইঙ্গিত করে? ব্যাখ্যা করো।
ঘ. শাহেদ চরিত্র 'সুখী মানুষ' নাটিকার মূলভাব ধারণ করেছে কী? তোমার যুক্তিপূর্ণ মতামত তুলে ধরো।


Correct Answer: 

Solution:
কমনের মধ্যে অশান্তি থাকলে ওষুধে কাজ হয় না'— উক্তিটি হাসুর।খমানুষের অন্তহীন চাহিদার প্রসঙ্গটির প্রতি ইঙ্গিত করা হয়েছে আলোচ্য উক্তির মাধ্যমে। মানুষের চাহিদার শেষ নেই। যার সবকিছু আছে সে আরও বেশি কিছু চায়। ফলে অনেক পেলেও মানুষের মাঝে পরিতৃপ্তি আসে না। আর মানুষের মাঝে এই পরিতৃপ্তি বোধ না থাকায় মানুষ সুখী হতে পারে না। 'সুখী মানুষ' নাটিকায় 'সুখী মানুষ' না পাওয়ার কারণ হিসেবে হাসু বলে— 'সবাই অসুখী। কারও সুখ নেই।'গনীতিহীন পথে অঢেল সম্পদের মালিক হয়েও অসুখী হওয়ার দিক থেকে উদ্দীপকের সবুজ 'সুখী মানুষ' নাটিকার মোড়ল চরিত্রকে ইঙ্গিত করে। মমতাজউদ্দীন আহমদ রচিত 'সুখী মানুষ' নাটিকার মোড়ল একজন লোভী মানুষ। সম্পদশালী হওয়াই তাঁর জীবনের একমাত্র লক্ষ্য। মানুষকে ঠকিয়ে নানা অবৈধ উপায়ে সে সম্পদের পাহাড় গড়ে তুলেছে। কিন্তু এই অঢেল সম্পদ তাকে সুখী করতে পারেনি। নৈতিক আদর্শকে বিসর্জন দিয়ে বিপুল সম্পত্তির মালিক হওয়া যায় কিন্তু প্রকৃত সুখী হওয়া যায় না। জীবনের এই চরম সত্যের প্রকাশ আমরা দেখতে পাই উদ্দীপকের সবুজ চরিত্রের মাধ্যমে। তার প্রচুর সম্পদ আছে ঠিকই কিন্তু তা দিয়ে সে তার সন্তানের অভাব পূরণ করতে পারছে না। আর এ কারণে সম্পদ থাকলেও তার মধ্যে হাহাকার বিরাজ করছে। যেমনটি আমরা দেখতে পাই আলোচ্য নাটিকার মোড়ল চরিত্রে। তাঁরা উভয়েই জীবনে অতিরিক্ত সম্পদ নিয়ে অশান্তিতে নিমজ্জিত হয়েছেন। সুতরাং, অঢেল সম্পদের মালিক হয়েও অসুখী হওয়ার দিক থেকে উদ্দীপকের সবুজ 'সুখী মানুষ' নাটিকার মোড়ল চরিত্রের পরিপূরক।ঘকেবল অর্থ-সম্পদ যে মানুষকে সুখী করতে পারে না এ সত্য উপলব্ধি করতে পারায় উদ্দীপকের শাহেদ চরিত্র 'সুখী মানুষ' নাটিকার মূলভাবকে ধারণ করতে পেরেছে। 'সুখী মানুষ' নাটিকার মোড়ল প্রচুর অর্থ-বিত্তের মালিক। কিন্তু এসব সম্পদ তাঁকে শান্তি দিচ্ছে না। কিন্তু নাটিকায় বর্ণিত সুখী মানুষ সম্পদহীন হয়েও সুখী। সে নিজের শ্রমে উপার্জিত আয় দিয়ে কোনোভাবে জীবিকা নির্বাহ করে সুখে আছে। তার কোনো সম্পদ নেই বলে চুরি হওয়ারও ভয় নেই। সুতরাং, শান্তিতে ঘুমোনোর ব্যাপারে তার কোনো দুশ্চিন্তা নেই। অর্থাৎ নাট্যকার কৌশলে বোঝাতে চেয়েছেন যে সম্পদ মানুষকে সুখী করতে পারে না। উদ্দীপকের শাহেদ মিয়া এলাকার একজন প্রভাবশালী ব্যক্তি। কিন্তু প্রভাব খাটিয়ে সম্পদের পাহাড় তিনি গড়েননি; বরং সৎপথে উপার্জন করে তিনি সংসার চালান এবং সাধারণ মানুষের সেবায় সবসময় এগিয়ে আসেন। অন্যের কল্যাণে নিজেকে নিয়োজিত করে তিনি আনন্দ পান। তার কাছে অর্থ-সম্পদের চেয়ে সুখ বড় হয়ে ধরা দিয়েছে। আলোচ্য নাটিকায় সুখী মানুষরূপী ব্যক্তিটি দরিদ্র হলেও নিজেকে সুখী মনে করে। কারণ তার কোনো কিছু হারানোর চিন্তা নেই। আবার ধনী মোড়লের অঢেল সম্পদ থাকার পরও সে অসুখী। নাট্যকার সুখকে একটি আপেক্ষিক ব্যাপার হিসেবে এখানে তুলে ধরেছেন। কেননা একজনের অনেক সম্পদ থেকেও সুখ নেই। আবার আরেকজনের কিছু না থাকলেও সে সুখী। নাটিকাটির মূলভাবকে ধারণ করে আছে উদ্দীপকের শাহেদ মিয়া। কেননা, তিনি প্রভাবশালী হয়েও সম্পদের পেছনে না ছুটে সাধারণ মানুষের কল্যাণে আত্মনিয়োগ করেছেন। আর এ কারণেই তিনি সুখী হতে পেরেছেন। সুতরাং, চারিত্রিক বৈশিষ্ট্যের বিচারে উদ্দীপকের শাহেদ মিয়া 'সুখী মানুষ' নাটিকার মূলভাব ধারণ করতে পেরেছে।

Explanation:


Sub-Questions:

================================================================================
Question #6 (ID: 680375)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অংশ - ১

ভাঙা কুঁড়েঘর, ছেঁড়া কাঁথা

তবুও এখানে আমার শান্তি গাঁথাঃ

অংশ-২:

'যার নেই— তারে যদি দাও

পাবে দ্বিগুণ ফিরে

নিজের শুধু ভাব যদি

দুঃখ থাকবে ঘিরে।

Options:
ক. কবিরাজ কোন কঠিন কাজটি করতে বলেছিলেন?
খ. মনের মধ্যে অশান্তি থাকলে ওষুধে কাজ হয় না'— কথাটি বুঝিয়ে লেখো।
গ. উদ্দীপকের অংশ-১ এ 'সুখী মানুষ' নাটিকার কোন চরিত্রের প্রতিফলন ঘটেছে? ব্যাখ্যা করো।
ঘ. উদ্দীপকের অংশ-২ 'সুখী মানুষ' নাটিকার মোড়লের জন্য কতটা শিক্ষণীয় তা মূল্যায়ন করো।


Correct Answer: 

Solution:
ককবিরাজ একজন সুখী মানুষের জামা আনার কঠিন কাজটি করতে বলেছিলেন।খমানসিক প্রশান্তিই সুস্থ থাকার পূর্বশর্ত এ কথা বোঝাতে হাসু রহমতকে প্রশ্নোক্ত কথাটি বলেছিল। 'সুখী মানুষ' নাটিকায় মোড়ল হাড় মড়মড় রোগে আক্রান্ত। তাঁর এই অসুখ কিছুতেই সেরে উঠছে না। এ প্রসঙ্গে হাসু কথা বলেছে। তার মতে মোড়ল অত্যাচারী, পাপী। সেজন্য মোড়লের মনে অশান্তি। আর হাসুর মতে, মনে অশান্তি থাকলে ওষুধেও কাজ হয় না।গউদ্দীপকের অংশ-১ এ 'সুখী মানুষ' নাটিকার সুখী মানুষ চরিত্রের প্রতিফলন ঘটেছে। যার সম্পদের পরিমাণ যত কম, পৃথিবীতে সে তত সুখী মানুষ। অনৈতিক পথে অঢেল সম্পদের মালিক হলেও প্রকৃত সুখের নাগাল পাওয়া যায় না। 'সুখী মানুষ' নাটিকায় এমন এক ব্যক্তিকে আমরা সুখী হিসেবে দেখতে পাই যার কোনো অর্থ-সম্পদ নেই। নাট্যকার সুখী মানুষ চরিত্রের মাধ্যমে এ নাটকে আমাদের প্রকৃত সুখের সন্ধান দিয়েছেন। উদ্দীপকের অংশ-১ এ কবি তাঁর প্রকৃত সুখের উপলব্ধি তুলে ধরেছেন। তিনি ভাঙা কুঁড়েঘরে, ছেঁড়া কাঁথায় শুয়েও সুখ অনুভব করেন। অর্থাৎ, তিনি বোঝাতে চেয়েছেন সুখ একটি আপেক্ষিক ব্যাপার। প্রচুর অর্থসম্পদ মানুষকে সুখী করতে পারে না। 'সুখী মানুষ' নাটিকাটিতেও এ রকমই একটি চরিত্র সুখী মানুষ। সারাদিন বনে কাঠ কেটে এবং বাজারে তা বিক্রি করে যা পায় তা দিয়েই চাল, ডাল কিনে রান্না করে সে। মনের সুখে খেয়ে-দেয়ে গান গাইতে গাইতে ঘুমিয়ে পড়ে। তার পরার মতো কোনো জামাকাপড়ও নেই, তাই চোরের ভয়ও নেই। সে নিজেকে একজন সুখী মানুষ মনে করে। উদ্দীপকের অংশ-১ এর কবির ভাবনাতেও একই বিষয় উঠে আসায় তাতে আলোচ্য নাটিকার সুখী মানুষ চরিত্রের প্রতিফলন ঘটেছে।ঘউদ্দীপকের অংশ-২ এ অপরের কল্যাণ কামনার দিকটিকে সুখের অন্যতম উপায় হিসেবে দেখানো হয়েছে, যা 'সুখী মানুষ' নাটিকার অত্যাচারী ও অসুখী মোড়লের জন্য শিক্ষণীয়। মমতাজউদ্দীন আহমদ তাঁর 'সুখী মানুষ' নাটিকাটিতে সম্পদকে অশান্তির মূল কারণ হিসেবে বিবেচিত করেছেন। সম্পদহীন নির্ঝঞ্ঝাট মানুষের কোনো পিছুটান থাকে না। সম্পদ হারানোর কোনো দুশ্চিন্তা থাকে না। তাই তারা প্রকৃত সুখের নাগাল পায়। অন্যদিকে, আলোচ্য নাটিকায় মানুষকে ঠকিয়ে ধন-সম্পদ অর্জনকারী মোড়লের জীবনেও সুখ ছিল না। উদ্দীপকের অংশ-২ এর কবিতাংশে কবি সুখী হওয়ার উপায় বাতলে দিয়েছেন। তিনি বিশ্বাস করেন, সম্পদের মধ্যে সুখ নিহিত থাকে না। তাই তিনি বলেছেন, যারা সম্পদশালী তারা যদি দরিদ্রদের সাহায্য করে তাহলে তারা সুখী হবেন। কেননা, ভালো কাজের মাধ্যমেই প্রকৃত সুখ লাভ করা যায়। কিন্তু শুধু নিজেকে নিয়ে থাকলে তাকে সবসময় দুঃখ ঘিরে থাকবে, এটাই স্বাভাবিক বলে মনে করেন তিনি। 'সুখী মানুষ' নাটিকায় নাট্যকার সুখী মানুষ হিসেবে কাঠুরে চরিত্রের অন্তরালে তাঁর বক্তব্যকে স্পষ্ট করে তুলেছেন। মোড়লের সুস্থতার জন্য এমন একজন মানুষের জামার প্রয়োজনীয়তা তিনি দেখিয়েছেন যে সুখী মানুষ। যখন একজন সুখী মানুষকে তিনি পাঠকের সামনে হাজির করিয়েছেন, তখন দেখা গেল যে, সে মানুষটির কোনো জামা নেই, নিজের শ্রমে উপার্জিত অর্থ দিয়ে কোনোরকমে সে দিনাতিপাত করে। তার কোনো সম্পদ নেই, ফলে চোরের ভয় নেই, শান্তিতে ঘুমানোর ব্যাপারেও কোনো দুশ্চিন্তা নেই। অর্থাৎ নাট্যকার মনে করেন সম্পদই অশান্তির কারণ। উদ্দীপকের অংশ-২ এর কবিও একই বিশ্বাসে বিশ্বাসী একজন মানুষ। তিনিও মনে করেন যে সম্পদের মাঝে সুখ নিহিত থাকে না। অর্থাৎ উদ্দীপকের শিক্ষণীয় দিকটি যদি আলোচ্য নাটিকার মোড়ল মেনে চলত, তবে তাকে অসুখী হতে হতো না।

Explanation:


Sub-Questions:

================================================================================
Question #7 (ID: 680371)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আনোয়ার সাহেব অনেক পরিশ্রম করে সততার সাথে ব্যবসা করে প্রতিষ্ঠিত হয়েছেন। কোনোদিনও কারো ক্ষতি করেননি। পরিশ্রম আর সততাই ছিল তাঁর প্রেরণাশক্তি। পক্ষান্তরে রজব আলী সুদের কারবার করে ধনাঢ্য ব্যক্তিতে পরিণত হয়েছেন। মানুষকে বিপদে ফেলে চড়া সুদে টাকা ধার দেওয়াই তার প্রধান লক্ষ্য। শেষ বয়সে এসে তার মনে কোনো সুখ নেই। তার ভেতরে শুধুই অতৃপ্তি আর হাহাকার।

Options:
ক. 'সুখী মানুষ' নাটিকায় মোড়লের কথিত রোগের নাম কী?
খ. সুখকে বড় কঠিন জিনিস বলা হয়েছে কেন?
গ. উদ্দীপকের রজব আলীর সাথে 'সুখী মানুষ' নাটিকার সাদৃশ্যপূর্ণ চরিত্রটি ব্যাখ্যা করো।
ঘ. উদ্দীপকের আনোয়ার সাহেব এবং 'সুখী মানুষ' নাটিকার কাঠুরে যেন এক অভিন্ন সত্তা” – যুক্তিসহ বুঝিয়ে লেখো।


Correct Answer: 

Solution:
কসুখী মানুষ' নাটিকায় মোড়লের কথিত রোগের নাম হাড় মড়মড় রোগ।খপ্রকৃত সুখের নাগাল পাওয়া সহজ নয় বলে সুখকে বড় কঠিন জিনিস বলা হয়েছে। যারা নৈতিক আদর্শ বর্জন করে অন্যায় ও অবৈধভাবে অর্থসম্পদ অর্জন করে, তারা জীবনে শান্তির দেখা পায় না। সৎ পথে অর্জিত অর্থে জীবন অতিবাহিত করলে সুখ পাওয়া যায়। নৈতিকতা লঙ্ঘন করে সুখ পাওয়া অসম্ভব বলে সুখকে বড় কঠিন জিনিস বলা হয়েছে।গউদ্দীপকের রজব আলীর সাথে 'সুখী মানুষ' নাটিকার সাদৃশ্যপূর্ণ চরিত্রটি হলো অত্যাচারী মোড়ল। 'সুখী মানুষ' নাটিকায় মোড়ল একজন স্বার্থান্ধ এবং অত্যাচারী মানুষের প্রতিভূ। সারাজীবন মানুষকে ঠকিয়ে, অন্যের সম্পদ হরণ করে ধনী হয়েছে সে। কিন্তু এতকিছুর পরও সুখের নাগাল পায়নি সে। মানুষের অভিশাপ তার জীবনের সব শান্তি কেড়ে নিয়েছে। উদ্দীপকের রজব আলী একজন স্বার্থপর ও নীচু মানসিকতার ব্যক্তি। তার বন্ধু আনোয়ার সাহেব সততার সাথে জীবন যাপন করলেও নিজের আখের গোছাতে তিনি সুদ ব্যবসায়ের মতো অনৈতিক কাজে প্রবৃত্ত হন। এভাবে প্রভূত ধনসম্পদের মালিক হন তিনি। তবু তার মনে সুখ নেই। শেষ জীবনে উপনীত হয়ে অশান্তি আর অতৃপ্তির হাহাকার নিয়ে জীবন কাটাতে হচ্ছে তাকে। অর্থাৎ আলোচ্য নাটিকার মোড়ল এবং উদ্দীপকের রজব আলী উভয়েই ধনসম্পদকে সুখের আকর মনে করলেও তা তাদের সুখী করতে পারেনি। এদিক বিবেচনায়, উদ্দীপকের রজব আলী আলোচ্য নাটিকার মোড়ল চরিত্রের প্রতিনিধি।ঘ"উদ্দীপকের আনোয়ার সাহেব এবং 'সুখী মানুষ' নাটিকার কাঠুরে যেন এক অভিন্ন সত্তা।”– মন্তব্যটি যথার্থ। 'সুখী মানুষ' নাটিকায় নাট্যকার সুখের প্রকৃত স্বরূপ উন্মোচন করেছেন। ধনসম্পদই যে সুখের মূল নয়, বিষয়টি তিনি সেখানে স্পষ্ট করে তুলেছেন। তাঁর মতে, প্রকৃত সুখী হওয়ার জন্য প্রভূত অর্থসম্পদ নয়, বরং মানসিক প্রশান্তি আবশ্যক। উদ্দীপকের আনোয়ার সাহেব একজন সৎ চরিত্রের মানুষ। কঠোর পরিশ্রমের মধ্য দিয়ে ব্যবসায় করে তিনি প্রতিষ্ঠিত হয়েছেন। পরিশ্রম আর সততাই তার প্রতিষ্ঠার পেছনে মূল প্রেরণা হিসেবে কাজ করেছে। নিজের স্বার্থের কথা ভেবে তিনি কোনো দিন কারো ক্ষতি করেননি। এ জন্য তার মনে অশান্তি নেই। উদ্দীপকের কাঠুরের মধ্যে এ বিষয়টি কিছুটা ভিন্নভাবে প্রতিফলিত হয়েছে। 'সুখী মানুষ' নাটিকায় নাট্যকার সুখকে আপেক্ষিক বিষয় বলে গণ্য করেছেন। তিনি মনে করেন, ধনসম্পদ বা অন্য কিছু নয়, মানসিক প্রশান্তিতেই সুখ নিহিত। নাট্যকার তাঁর এই উপলব্ধির প্রকাশ ঘটিয়েছেন নিঃস্ব কাঠুরে চরিত্রের মধ্য দিয়ে। সে দিন আনে দিন খায়। কোনো কিছুর প্রতি লোড বা কিছু হারানোর মতো দুশ্চিন্তা তার নেই। এ বিষয়টিই তাকে সুখী করেছে। একইভাবে, উদ্দীপকের আনোয়ার সাহেবও লোভের বশবর্তী না হয়ে সততার সঙ্গে জীবন যাপন করছেন। ফলে দুশ্চিন্তা তাকে গ্রাস করতে পারেনি। আনোয়ার সাহেবের এই জীবন বাস্তবতার দিকটি অনেকাংশে নাটিকার কাঠুরে চরিত্রের অনুগামী। সেদিক বিবেচনায়, প্রশ্নোত্ত উক্তিটি যথার্থ।

Explanation:


Sub-Questions:

================================================================================
Question #8 (ID: 680367)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
উদ্দীপক-১: ব্যবসায়ী সুমন অসদুপায় অবলম্বন করে অনেক সম্পদের মালিক হয়। এতেও সে তৃপ্ত নয়। সে আরো সম্পদের নেশায় দিনরাত ভাবতে থাকে। এক সময় সুমন অসুস্থ হয়ে মৃত্যুমুখে পতিত হয়।

উদ্দীপক-২: আমি সেই জগতে হারিয়ে যেতে চাই যেথায় লোকে সোনা-রুপার পাহাড় জমায় না। বিত্ত-সুখের দুর্ভাবনায় আয়ু কমায় না।

Options:
ক. 'সুখী মানুষ' নাটিকায় ওষুধে কাজ হয় না কেন?
খ. সুখ বড় কঠিন জিনিস।'— বুঝিয়ে লেখো।
গ. উদ্দীপক-১ এর সুমন 'সুখী মানুষ' নাটিকার যে চরিত্রের প্রতিনিধিত্ব করে তা ব্যাখ্যা করো।
ঘ. উদ্দীপক-২ এর মূলভাব যেন 'সুখী মানুষ' নাটিকার সুখী মানুষেরই আকাঙ্ক্ষার প্রতিফলন।"— বিশ্লেষণ করো।


Correct Answer: 

Solution:
কমনের মধ্যে অশান্তি থাকার কারণে 'সুখী মানুষ' নাটিকায় ওষুধে কাজ হয় না।খহাসু রহমতকে উদ্দেশ্য করে আলোচ্য কথাটি বলেছে। এ পৃথিবীতে মানুষের চাহিদার কোনো শেষ নেই। যার যত আছে, সে তত চায়। ধনীর আরও ধন দরকার, ভিখারির আরও ভিক্ষা দরকার, পেটুকের আরও খাবার দরকার। চারদিকে শুধু একটাই রব 'চাই, চাই'। মানুষের অধিক চাহিদা সুখকে এক দুর্লভ বস্তুতে পরিণত করেছে। এ সত্য উপলব্ধি করে হাসু রহমতকে উদ্দেশ্য করে প্রশ্নোক্ত উক্তিটি করেছে।গউদ্দীপক-১ এর সুমন 'সুখী মানুষ' নাটিকার মোড়ল চরিত্রের প্রতিনিধিত্ব করে। 'সুখী মানুষ' নাটিকার মোড়ল এক অত্যাচারী চরিত্র। নিজের অবস্থার উন্নতির জন্য তিনি মানুষকে ঠকিয়ে মনে কষ্ট দিতেও দ্বিধা করেন না। মানুষকে অত্যাচার করে তিনি মনে শান্তি পান। এক সময় মোড়ল কঠিন অসুখে পড়েন এবং কোনো ওষুধেই সুস্থ হন না। উদ্দীপক-১ এর ব্যবসায়ী সুমন অবৈধ উপায়ে সম্পদের মালিক হয়। কিন্তু এতে তৃপ্ত না হয়ে সে আরও সম্পদের আশায় সর্বদা ভাবতে থাকে। অসুস্থতার কারণে সুমন একসময় মারা যায়। সুমনের অর্থের জন্য যে লোভ তা আলোচ্য নাটিকার মোড়লের মাঝে দেখা যায়। মোড়লও অধিক সম্পদের নেশায় যেকোনো খারাপ কাজ করতেও কুণ্ঠাবোধ করেন না। উদ্দীপক-১ এর সুমনও 'সুখী মানুষ' নাটিকার মোড়লের মতো কঠিন অসুখে পড়ে। তাই বলা যায়, উদ্দীপক-১ এর সুমন 'সুখী মানুষ' নাটিকার মোড়লের প্রতিনিধিত্ব করে।ঘউদ্দীপক-২ এর মূলভাব 'সুখী মানুষ' নাটিকার সুখী মানুষেরই আকাঙ্ক্ষার প্রতিফলন। 'সুখী মানুষ' নাটিকায় অত্যাচারী মোড়ল অসুস্থ হয়ে পড়েন। কোনো ওষুধে কাজ না হলে এক কবিরাজ অন্য ধরনের চিকিৎসার কথা বলেন। একজন সুখী মানুষের জামা গায়ে দিলে মোড়ল সুস্থ হবেন। নিজ শ্রমে উপার্জিত অর্থ দিয়ে যারা নির্লোভ জীবনযাপন করে তারাই মূলত সুখী। 'সুখী মানুষ' বিত্তের চিন্তা করে না বলেই শান্তিতে ঘুমায়। উদ্দীপকে এমন এক জগতের কথা বলা হয়েছে যেখানে মানুষ অর্থবিত্তকে বড়ো করে দেখে না। লোভে পড়ে সম্পদের পাহাড় গড়তে চায় না। এ কারণে তারা সুখী হতে গিয়ে অসুস্থ হয়ে পড়ে না। তারা অল্পতেই সুখী হতে পারে। 'সুখী মানুষ' নাটিকা ও উদ্দীপক-২ উভয় স্থানেই সুখ পেতে হলে অজস্র সম্পদ প্রয়োজন হয় না- এ বিষয়টিই বোঝানো হয়েছে। নাটিকার মোড়ল অসুস্থ হলে তাকে সুখী মানুষের জামা পরতে বলা হয়েছে। কিন্তু সুখী মানুষের কোনো জামা ছিল না। তাই বলা যায়, সুখ একটি আপেক্ষিক বিষয় আর সম্পদই অশান্তির মূল। তেমনি উদ্দীপক-২-এ এও বলা হয়েছে সুখী হতে গেলে অর্থবিত্তের প্রয়োজন হয় না; বরং অধিক সম্পদই দুর্ভাবনার কারণ। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #9 (ID: 680363)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জোবেদ আলী ইউনিয়ন পরিষদের একজন সদস্য। এই নিয়ে টানা পঞ্চমবারের মতো তিনি বিপুল ভোটে নির্বাচিত হলেন। হবেনই বা না কেন? এলাকার মানুষের অসুখ-বিসুখ হলে সুস্থ না হওয়া অবধি তিনি তার শয্যা ছাড়েন না। সমস্যায় পড়লে সমাধান নিশ্চিত না হওয়া পর্যন্ত তার মুখে অন্ন রোচে না। সেই তার অসুখ হলে গায়ের লোক ভেঙে পড়ল। চোখের পানিতে বুক ভাসিয়ে প্রার্থনা করল— আল্লাহ্, তুমি আমাদের জোবেদ ভাইকে সুস্থ করে দাও।

Options:
ক. আয়ুর্বেদ শাস্ত্রমতে যাঁরা চিকিৎসা করেন তাঁদের কী বলে?
খ. হাসু মোড়লের মৃত্যুকামনা করে কেন?
গ. জোবেদ আলীর সঙ্গে 'সুখী মানুষে'র যে মিল আছে তা ব্যাখ্যা করো।
ঘ. 'মোড়ল যদি জোবেদ আলীর মতো হতেন তাহলে তার চিকিৎসার জন্য সুখী মানুষের জামা তালাশ করতে হতো না— বিশ্লেষণ করো।


Correct Answer: 

Solution:
কআয়ুর্বেদ শাস্ত্রমতে যারা চিকিৎসা করেন তাঁদের কবিরাজ বলে।খমোড়ল অত্যাচারী ও পাপী বলে হাসু মোড়লের মৃত্যু কামনা করে। 'সুখী মানুষ' নাটিকায় মোড়ল এক অত্যাচারী চরিত্র। তিনি গ্রামের মানুষদের অনেক জ্বালিয়েছেন, যা হাসু মেনে নিতে পারে না। মোড়লকে এসে পাপী ও অত্যাচারী মনে করে। এজন্যই হাসু মোড়লের মৃত্যু কামনা করে।গনির্লোভ ও উদার মানসিকতার দিক থেকে উদ্দীপকের জোবেদ আলীর সঙ্গে আলোচ্য নাটিকার 'সুখী মানুষে'র মিল রয়েছে। 'সুখী মানুষ' নাটিকার সুখী মানুষ চরিত্রটি নিজের শ্রমে উপার্জিত অর্থে সুখে দিনাতিপাত করে। তার সম্পদ নেই বলে চোরেরও ভয় নেই। দুশ্চিন্তা নেই বলে শান্তিতে ঘুমাতে পারে। সম্পদ তো দূরের কথা পরনে তার একটি জামাও নেই। তবুও তার কোনো অভাববোধ নেই। অনৈতিকভাবে উপার্জিত সম্পদ বা যেকোনো অর্জনই মানুষের অশান্তির কারণ হতে পারে। 'সুখী মানুষ' নাটিকার সুখী মানুষ এবং উদ্দীপকের জোবেদ আলী অনৈতিক কর্মকাণ্ড থেকে বিরত থেকেছেন। সুখী মানুষের জীবন চলে কায়িক পরিশ্রমে, সৎ পথে। অন্যদিকে, উদ্দীপকের জোবেদ আলী টানা পঞ্চমবারের মতো নির্বাচনে জয়ী হয়েছেন নির্লোভ ও সৎ হওয়ার কারণে। মানুষের অসুখ বিসুখ ও সমস্যায় তিনি সবসময় পাশে থাকেন। তাছাড়া তিনি সৎ আর তাই এলাকার মানুষ তাকে ভালোবাসে। একইভাবে আলোচ্য নাটিকার সুখী লোকটিও সৎ জীবনযাপন করে। এদিক থেকে চরিত্র দুটি এক বিন্দুতে মিলে যায়।ঘমোড়ল জোবেদ আলীর মতো পরোপকারী ও নিঃস্বার্থ হলে তার চিকিৎসার জন্য সুখী মানুষের জামার সন্ধান করতে হতো না। “সুখী মানুষ' নাটিকায় মোড়ল এক অর্থলোভী ঘৃণ্য চরিত্রের মানুষ। মানুষ ঠকিয়ে ও মানুষের মনে কষ্ট দিয়ে সে সম্পদের পাহাড় গড়েছে। অসুস্থ হয়ে সে এখন বিছানায় ছটফট করছে। তার মনে শান্তি নেই। মনের মধ্যে অশান্তি থাকলে ওষুধে কাজ হয় না। কিন্তু অসুখ সারাতে মোড়ল সুখী মানুষের জামা খুঁজেও ব্যর্থ হয়। উদ্দীপকের জোবেদ আলী জনগণের ভালোবাসায় সিক্ত। অন্যের বিপদে তিনি সবসময় পাশে থাকেন। কেউ অসুস্থ হলে সুস্থ না হওয়া পর্যন্ত তার শয্যা ত্যাগ করেন না। মানবদরদি এ মানুষটি তাই পদমবারের মতো চেয়ারম্যান নির্বাচিত হয়। উদ্দীপকের জোবেদ আলী এবং আলোচ্য নাটিকার মোড়ল সম্পূর্ণ ভিন্ন দুই চরিত্র। প্রচুর ধনসম্পদ থাকলেও মোড়লের মনে কোনো সুখ নেই। তার অসুখ ভালো হচ্ছে না। পক্ষান্তরে, জোবেদ আলী বার বার জনগণের ভালোবাসায় নির্বাচনে জিতেছেন। অন্যের সেবা করেন বলেই তাঁর অসুস্থতার সময় গায়ের লোক চোখের জলে সৃষ্টিকর্তার কাছে তার জন্য প্রার্থনা করে। কিন্তু অসুস্থতার সময় মোড়ল প্রায় নিঃসঙ্গ। তাকে সুখ পেতে সুখী মানুষের জামা খোঁজার চেষ্টা করতে হয়। সেদিক বিবেচনায় প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #10 (ID: 680336)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সালাম সাহেব একজন সৎ ব্যবসায়ী। ব্যক্তিজীবনে তিনি অর্থসম্পদকে প্রাধান্য না দিয়ে দুই ছেলে-মেয়েকে উচ্চশিক্ষায় শিক্ষিত করেছেন। এখন তাঁর পরিবারে সুখের কোনো সীমা নেই। কিন্তু তাঁর ছোটোভাই রহিম অবৈধ পথে অর্থ উপার্জনের কারণে কারাগারে কষ্টকর জীবনযাপন করছে।

Options:
ক. কত গ্রাম খুঁজেও একজন সুখী মানুষ পাওয়া গেল না?
খ. "আর কোনো দিন মানুষের ওপর জবরদস্তি করব না"— মোড়ল এই প্রতিজ্ঞা করে কেন?
গ. উদ্দীপকের সালাম সাহেবের সাথে 'সুখী মানুষ' নাটিকার কোন দিকের সাদৃশ্য রয়েছে তা ব্যাখ্যা করো। **
ঘ. উদ্দীপকের রহিম কি 'সুখী মানুষ' নাটিকার মোড়ল চরিত্রের প্রতিনিধিত্ব করে— তোমার উত্তরের সপক্ষে যুক্তি দাও।


Correct Answer: 

Solution:
কপাঁচ গ্রাম খুঁজেও একজন সুখী মানুষ পাওয়া গেল না।খমানসিক যন্ত্রণা থেকে মুক্তি লাভের আশায় মোড়ল আর কখনো মানুষের ওপর অত্যাচার না করার প্রতিজ্ঞা করে। 'সুখী মানুষ' নাটিকার মোড়ল সুবর্ণপুরের মানুষকে বড় জ্বালিয়েছে। কারো গরু কেড়ে নিয়ে, কারো ধান কেটে নিয়ে সে ধনী হয়েছে। কিন্তু এসব তাকে সুখ তো দিতে পারেইনি বরং তার মনে অশান্তি সৃষ্টি করেছে। পরবর্তীতে কবিরাজ তাকে বুঝিয়ে বলে, মানুষকে কষ্ট দেওয়ার কারণেই তার আজ এই বিপত্তি। মানসিক অশান্তি থেকে নিষ্কৃতি পেতে মোড়ল তাই কথা দেয়, আর কখনো মানুষের ওপর জুলুম করবে না।গউদ্দীপকের সালাম সাহেবের সাথে 'সুখী মানুষ' নাটিকায় বর্ণিত প্রকৃত সুখের দিকটির সাদৃশ্য রয়েছে। সুখ একটি আপেক্ষিক বিষয়। টাকা-পয়সা, ধন-দৌলত মানুষকে সুখ দিতে পারে না। সৎ পথে উপার্জিত অর্থে মানুষের মনে প্রশান্তি আসে। আর মানসিক প্রশান্তিতেই মানুষ প্রকৃত সুখের সন্ধান পায়। আলোচ্য নাটিকায় প্রকৃত সুখের স্বরূপ উন্মোচিত হয়েছে। উদ্দীপকের সালাম সাহেবের আচরণে সততা ও নির্লোভ মানসিকতার পরিচয় ফুটে উঠেছে। তিনি একজন সৎ ব্যবসায়ী। ব্যক্তিজীবনে তিনি অর্থ-সম্পদকে প্রাধান্য দেননি। তার কাছে মানসিক প্রশান্তিই সবচেয়ে বেশি গুরুত্বপূর্ণ। তাই তিনি তার দুই ছেলে-মেয়েকে উচ্চশিক্ষায় শিক্ষিত করেছেন। সালাম সাহেব সততা ও আদর্শকে ধারণ করেছেন বলেই তার ব্যবসায়ে উন্নতি হয়েছে। আর তিনি অধিক লোড না করে যেটুকু পেয়েছেন তা নিয়ে সন্তুষ্ট থেকেছেন। তাই তাঁর পরিবারে সুখের সীমা নেই। একইভাবে 'সুখী মানুষ' নাটিকায় প্রকৃত সুখের স্বরূপ তুলে ধরা হয়েছে। এখানে বলা হয়েছে অন্যায় পথে উপার্জিত ধন-সম্পদ মানুষকে সুখী করতে পারে না বরং সৎ পথে সামান্য উপার্জন নিয়ে তুষ্ট থাকলে তাতেই প্রকৃত সুখ অনুভূত হয়। এ বিষয়টিই উদ্দীপকের সালাম সাহেবের সঙ্গে 'সুখী মানুষ' নাটিকার সাদৃশ্য স্থাপন করেছে।ঘউদ্দীপকের রহিম সাহেবের মাঝে লোভী মানুষের মানসিকতা ফুটে উঠেছে, যা তাকে 'সুখী মানুষ' নাটিকার মোড়ল চরিত্রের যথার্থ প্রতিনিধি করে তুলেছে। মানুষের ষড় রিপুর মধ্যে অন্যতম রিপু হলো লোভ। লোভ মানুষকে হিতাহিত জ্ঞানশূন্য করে দেয়। ফলে সে অন্যায় ও অবৈধ পথে সম্পদ উপার্জনের জন্য পাগলপ্রায় হয়ে ওঠে। আলোচ্য নাটিকার মোড়ল তেমনি একজন লোভী ও বিবেকবর্জিত মানুষ। উদ্দীপকের সালাম সাহেব সততার সঙ্গে ব্যবসা করলেও তার ছোটো ভাই রহিম সম্পদের লোভে পড়ে অবৈধ পথে পা বাড়ায়। সম্পদের লোভ তার ভিতরের মনুষ্যত্বকে ধ্বংস করে দিয়েছে। সে নীতিহীন ও বিবেকবর্জিত হয়ে উঠেছে। তাই সম্পদ বৃদ্ধির বাসনায় সে নীতি ও আদর্শকে বিসর্জন দিয়ে অবৈধ পথে অর্থ উপার্জন শুরু করে। ফলশ্রুতিতে সে পুলিশের কাছে ধরা পড়ে এবং কারাবন্দি হয়। সীমাহীন লোভের কারণেই তার জীবনে এমন দুর্দশা নেমে এসেছে। 'সুখী মানুষ' নাটিকার মোড়ল চরিত্রটিকে একজন অত্যাচারী ও সম্পদলিপ্সু চরিত্র হিসেবে উপস্থাপন করা হয়েছে। সম্পদের লোভে মোড়ল অন্যায়ভাবে অন্যের ধন-সম্পদ লুট করে। এভাবে মানুষকে ঠুকিয়ে, অত্যাচার করে সে সম্পদের পাহাড় গড়ে তুলেছে। কিন্তু এই বিশাল ধন-সম্পদ তাকে সুখী করতে পারেনি। একইভাবে উদ্দীপকের রহিম অবৈধ পথে প্রভূত অর্থ-সম্পদ উপার্জন করলেও তার জীবনে শান্তি মেলেনি। তাই আমরা বলতে পারি, “উদ্দীপকের রহিম 'সুখী মানুষ' নাটিকার মোড়ল চরিত্রের প্রতিনিধিত্ব করে”— মন্তব্যটি যথার্থ।

Explanation:


Sub-Questions:

================================================================================
Question #11 (ID: 680332)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সুখ যেন আমাদের কাছে অধরাই থেকে যাচ্ছে। বিশ্বে সুখী দেশের তালিকায় বাংলাদেশের অবস্থানও ভালো নয়। আসলে আমরা পরিপূর্ণ সুখ ভোগ এবং উপভোগ দুটোই করতে চাই একসঙ্গে। সমাজবিজ্ঞানীরা মনে করেন সুখের নির্দিষ্ট কোনো সংজ্ঞা নেই। সুখ সম্পর্কে একটা ধারণা করা যেতে পারে মাত্র। তাদের দৃষ্টিতে সুখের দুটি দিক আছে। একটি মানসিক আরেকটি সামাজিক। উচ্চবিত্তের চাহিদা এক রকম, মধ্যবিত্তের কিংবা নিম্নবিত্তের চাহিদা আরেক রকম। তথ্যসূত্রে: সুখী মানুষের পর- মাসুদ কামান হিন্দোল, খোলা কাপল।

Options:
ক. মোড়ল কার মুরগি জোর করে জবাই করে খেয়েছে?
খ. 'সুখী মানুষ' নাটিকাটি থেকে আমরা কী শিক্ষা পাই? ব্যাখ্যা করো।
গ. উদ্দীপকের সঙ্গে 'সুখী মানুষ' নাটিকার বৈসাদৃশ্য তুলে ধরো।
ঘ. “উদ্দীপকটি 'সুখী মানুষ' নাটিকার মূলবক্তব্যকে ধারণ করেছে”— মন্তব্যটি যাচাই করো।


Correct Answer: 

Solution:
কমোড়ল হাসুর মুরগি জোর করে জবাই করে খেয়েছে।খসুখী মানুষ' নাটিকাটি থেকে আমরা এই শিক্ষাই পাই যে, সৎ পথে উপার্জিত সামান্য আয় দিয়েও সুখী হওয়া যায়। সুখের জন্য প্রয়োজন নয় প্রচুর সম্পদ; বরং প্রয়োজন মানসিক শান্তি ও আত্মতৃপ্তি। নাটিকাটিতে দেখানো হয়েছে, বনবাসী দরিদ্র কাঠুরে তার সামান্য আয়ে পরিতৃপ্ত। এই পরিতৃপ্তিই তার জীবনে প্রকৃত সুখ এনেছে। অন্যদিকে মোড়লের প্রচুর ধনসম্পদ থেকেও সে সুখী হতে পারেনি। ফলে নাট্যকার আমাদের শিক্ষা দিয়েছেন যে, পরিশ্রম ও সততার মাধ্যমে অর্জিত জীবনই প্রকৃত সুখের পথ।গসুখী মানুষ' নাটিকায় দেখা যায়, মানুষকে ঠকিয়ে, মানুষের মনে কষ্ট দিয়ে ধনী হওয়া এক মোড়লের জীবনে সুখ নেই। অপরদিকে, বনের ধারে কুঁড়েঘরে বাস করা লোকটি কাঠ কেটে যা আয় করে তা দিয়েই সুখে দিনাতিপাত করছে। সে সামান্য ডাল-ভাত খেয়েও তৃপ্ত, সোনাদানা, অর্থকড়ি না থাকলেও সন্তুষ্ট। বস্তুত, সুখ একটি আপেক্ষিক বিষয়। মানসিক পরিতৃপ্তিতেই সুখ নিহিত। আলোচ্য নাটিকাটির মধ্য দিয়ে আমরা এ শিক্ষাই লাভ করি। না প্রেক্ষাপটের দিক থেকে উদ্দীপকের সঙ্গে 'সুখী মানুষ' নাটিকার বৈসাদৃশ্য রয়েছে। 'সুখী মানুষ' নাটিকায় মোড়ল চরিত্রের মধ্য দিয়ে নাট্যকার স্বার্থান্বেষী মানুষের স্বরূপ তুলে ধরেছেন। মোড়ল সারাজীবন মানুষকে ঠকিয়ে, মানুষের অর্থসম্পদ হরণ করে অগাধ টাকাপয়সার মালিক হয়েছে। কিন্তু সেসব অর্থ-কড়ি বা সম্পদ অসুস্থ মোড়লকে শান্তি এনে দিতে পারেনি। উদ্দীপকের বক্তা সমাজ বিজ্ঞানীদের উদ্ধৃতি তুলে ধরে সুখের স্বরূপ উন্মোচন করেছেন। তিনি দেখিয়েছেন, সুখী দেশের তালিকায় বাংলাদেশের অবস্থান ভালো নয়। সুখ ভোগ করার অন্তহীন চাওয়াই এর মূল কারণ। অন্যদিকে, 'সুখী মানুষ' নাটিকাটিতে আমরা অসুস্থ মোড়লকে দেখতে পাই। দারুণ যন্ত্রণায় ছটফট করতে থাকা মোড়ল সুখের জন্য, শান্তি লাভের জন্য সবকিছু উজার করে দিতে চাইলেও সুখের নাগাল পায় না। নাটিকাটির এমন প্রেক্ষাপট উদ্দীপকের প্রেক্ষাপট থেকে অনেকটাই ভিন্ন। এদিক থেকে উদ্দীপকের সঙ্গে 'সুখী মানুষ' নাটিকার বৈসাদৃশ্য রয়েছে।ঘউদ্দীপকটি 'সুখী মানুষ' নাটিকার মূলবক্তব্যকে ধারণ করেছে"- মন্তব্যটি যথার্থ। 'সুখী মানুষ' নাটিকায় নাট্যকার সুখের প্রকৃত স্বরূপকে আমাদের সামনে উপস্থাপন করেছেন। তিনি মনে করেন, সুখ একটি আপেক্ষিক ব্যাপার। এজন্য বৃথা সুখের আশায় অর্থসম্পদের পেছনে ছুটে বেড়ানো অর্থহীন। উদ্দীপকে সুখ সম্পর্কে সমাজ বিজ্ঞানীদের মতামত তুলে ধরা হয়েছে। তারা মনে করেন, সুখের নির্দিষ্ট কোনো সংজ্ঞা নেই। এ বিষয়ে কেবল একটি ধারণা লাভ করা যেতে পারে। এছাড়াও সুখকে তারা সামাজিক ও মানসিক বিষয় বলে মনে করেন। তবে এটি অনেকাংশেই মানুষের চাহিদার ওপর নির্ভর করে। আলোচ্য নাটিকাটি থেকেও সুখ বিষয়ে আমরা এমন একটি ধারণা পাই। ‘সুখী মানুষ' নাটিকায় একটি কাহিনির অবতারণা করে সুখ সম্পর্কে লেখক তার মতামত তুলে ধরেছেন। তিনি মনে করেন, সুখ বিষয়টি অর্থসম্পদ নয় বরং আত্মতৃপ্তির ওপর নির্ভর করে। এজন্যই বনের দরিদ্র লোকটি সুখী হলেও অনেক ধনসম্পদ সত্ত্বেও মোড়ল অসুখী। একইভাবে, উদ্দীপকের সমাজ বিজ্ঞানীরাও সুখ সম্পর্কে এরকম মন্তব্য করেছেন। আলোচ্য নাটিকার নাট্যকারের মতো তারাও সুখ বিষয়টি চাহিদার ওপর নির্ভর করে বলে বিশ্বাস করেন। এক্ষেত্রে অল্পে তুষ্ট থাকার মধ্য দিয়েই সুখ লাভ করা যেতে পারে। উদ্দীপকের এমন ভাবনা 'সুখী মানুষ' নাটিকার মূলসুর। এ বিবেচনায় প্রশ্নোত্ত মন্তব্যটি যথাযথ।

Explanation:


Sub-Questions:

================================================================================
Question #12 (ID: 680328)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সুখ সুখ' বলে তুমি, কেন করো হা-হুতাশ, সুখ তো পাবে না কোথা, বৃথা সে সুখের আশ। পথিক মরুভূমি মাঝে খুঁজিয়া বেড়ায় জল, জল তো মিলে না সেথা, মরীচিকা করে ছল। ধন-রত্ন সুখৈশ্বর্য কিছুতেই সুখ নাই, সুখ পাবে উপকারে, তারি মাঝে খোঁজ ভাই।

Options:
ক. মোড়ল সুখী মানুষের জামার জন্য কত টাকা বখশিশ দিতে চেয়েছিল?
খ. 'লোভে পাপ, পাপে মৃত্যু' – কবিরাজ এ কথা কেন বলেছিল?
গ. উদ্দীপকের ভাবে 'সুখী মানুষ' নাটিকার কোন চরিত্রটির বহিঃপ্রকাশ ঘটেছে তা বর্ণনা করো।
ঘ. উদ্দীপকে সুখী হবার যে উপায় বর্ণিত হয়েছে, তা 'সুখী মানুষ' নাটিকার আলোকে বিশ্লেষণ করো।


Correct Answer: 

Solution:
কমোড়ল সুখী মানুষের জামার জন্য হাজার টাকা বখশিশ দিতে চেয়েছিল।খলোভের কারণে মোড়লের করুণ পরিণতি বোঝাতে কবিরাজ প্রশ্নোত্ত কথাটি বলেছিল। 'সুখী মানুষ' নাটিকায় মোড়ল একজন লোভী মানুষ। সে মানুষকে ঠকিয়ে ধনী হয়েছে। সম্পদের লোভ তার মনুষ্যত্ব বিনাশ করেছে। এখন তার মনে অশান্তি শুরু হয়েছে। অঢেল সম্পদও তার এই অশান্তি দূর করতে পারছে না। মোড়লের এই লোভী মানসিকতাই যে তার অশান্তির মূল কারণ সেই দিকটি বোঝানোর জন্যই কবিরাজ বলেছিল, 'লোভে পাপ, পাপে মৃত্যু'।গউদ্দীপকের ভাবে 'সুখী মানুষ' নাটিকার মোড়ল চরিত্রটির বহিঃপ্রকাশ ঘটেছে। 'সুখী মানুষ' নাটিকায় মোড়ল সম্পদলোভী মানুষ। সে মানুষকে ঠকিয়ে অঢেল সম্পদের পাহাড় গড়েছে। কিন্তু এই সম্পদ তার মনের অশান্তি দূর করতে পারে না। বহু চেষ্টার পরও মোড়ল তার অসুখ সারানোর উপায় খুঁজে পায় না। নিজের অসুস্থতায় ধনসম্পদ কোনো কাজেই আসে না মোড়লের। তার এই অসুখ সারানোর জন্য একটাই উপায়, তা হলো সুখী মানুষের জামা। উদ্দীপকের ভাবে প্রকৃত সুখের সন্ধান দেওয়া হয়েছে। ধনসম্পদ কখনো সুখ লাভের হাতিয়ার হতে পারে না। সম্পদ দিয়ে কখনো সুখ পাওয়াও যায় না। উদ্দীপকের কবি তাই সুখের আশায় সম্পদের পেছনে না ছুটে মানুষের উপকারে মনোনিবেশ করতে বলেছেন। টাকাপয়সা, ধনসম্পদ ও ঐশ্বর্য দিয়ে সুখ কিনতে পাওয়া যায় না। আর এটিই উদ্দীপকের প্রধান ভাববস্তু। উদ্দীপকের এ বিষয়টি 'সুখী মানুষ' নাটিকার মোড়লের সুখহীনতার দিকটিকেই তুলে ধরে। তাই বলা যায়, উদ্দীপকের ভাবে 'সুখী মানুষ' নাটিকার মোড়ল চরিত্রটির বহিঃপ্রকাশ ঘটেছে।ঘউদ্দীপকে সুখী হওয়ার উপায় হিসেবে মানুষের উপকার করার কথা বলা হয়েছে, যা 'সুখী মানুষ' নাটিকার মোড়লের ক্ষেত্রে প্রযোজ্য। 'সুখী মানুষ' নাটিকায় মোড়ল মানুষকে ঠকিয়ে ধনসম্পদ অর্জন করে। তার এই ধনসম্পদ তাকে সুখ এনে দিতে পারে না। সে যদি প্রকৃতপক্ষে সুখী হতে চায়, তাহলে তার উচিত মানুষের ক্ষতি না করে উপকার করা। কেননা উপকার করার মাঝেই মানুষের মানসিক সুখ নিহিত। কিন্তু মোড়ল সম্পদ দিয়ে সুখ কিনতে চেয়েছিল। মোড়লের এহেন মানসিকতা প্রকৃত সুখ লাভের অন্তরায়। উদ্দীপকে প্রকৃত সুখের সন্ধান দেওয়া হয়েছে। সেখানে বলা হয়েছে, সুখ সুখ করে বৃথা হা-হুতাশ করে লাভ নেই। সুখকে ধন-রত্নের মাঝে খুঁজে লাভ নেই। কেননা, ধনসম্পদ সুখ এনে দিতে পারে না। তাই উদ্দীপকের কবি মানুষের উপকার করতে বলেছেন। কেননা, মানুষের উপকার করার মাঝেই প্রকৃত সুখ নিহিত। 'সুখী মানুষ' নাটিকায় মোড়ল অসুখী একজন মানুষ। সে ধনসম্পদের জোরে সুখ খুঁজে পেতে চায়। কিন্তু তা পায় না। উদ্দীপকে এই সুখের সন্ধান দেওয়া হয়েছে। বলা হয়েছে মানুষের উপকার করার মাঝেই প্রকৃত সুখ। নাটিকার মোড়লও এই উপকার করার মাঝেই সুখ খুঁজে পেতে পারে। তাই বলা যায়, 'সুখী মানুষ' নাটিকার পরিস্থিতি বিচারে উদ্দীপকে বর্ণিত মানুষের উপকারের মাঝেই প্রকৃত সুখ নিহিত।

Explanation:


Sub-Questions:

================================================================================
Question #13 (ID: 680324)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সেলিম সাহেব নানা উপায়ে নানা পন্থায় সম্পদের পাহাড় গড়ে তুলেছেন। নদীর পাড় ভেঙে পড়ার মতো ইদানীং বিভিন্ন অজুহাতে সে পাহাড়ের বিরাট বিরাট অংশ হাতছাড়া হয়ে যাচ্ছে। রাতে দুশ্চিন্তায় ঘুম হয় না। তার মনে হচ্ছে যাকে তিনি একসময় সুখের উৎস ভেবেছিলেন তাই হয়ে উঠেছে এখন অসুখের মূল কারণ। ভাঙন যেভাবে লেগেছে তাতে বোঝা যাচ্ছে পাপের ধন প্রায়শ্চিত্তেই যাবে।

Options:
ক. নাট্যকার মমতাজউদ্দীন আহমদ-এর পেশাগত পরিচয় কী?
খ. হাসু মোড়লের আত্মীয় হওয়া সত্ত্বেও তার অকল্যাণ কামনা করে কেন?
গ. মোড়ল চরিত্রের সঙ্গে সেলিম সাহেবের চরিত্রের সাদৃশ্য ব্যাখ্যা করো।
ঘ. 'মোড়ল আর সেলিম সাহেবের অসুখের মূল কারণ অভিন্ন সূত্রে গাথা।'— উক্তিটি বিশ্লেষণ করো।


Correct Answer: 

Solution:
কনাট্যকার মমতাজউদ্দীন আহমদ পেশাগত জীবনে অধ্যাপক ছিলেন।খমোড়লের অন্যায় কাজকর্ম সমর্থন করতে পারে না বলেই হাসু মোড়লের ফুফাত ভাই হওয়া সত্ত্বেও মোড়লের অকল্যাণ কামনা করে। অন্যায় কাজ যে-ই করুক, তাকে সমর্থন করা যায় না। 'সুখী মানুষ' নাটিকায় মোড়ল এক অত্যাচারী চরিত্র। তিনি গ্রামের মানুষদের অনেক জ্বালিয়েছেন, যা হাসু মেনে নিতে পারে না। মোড়লকে সে পাপী ও অত্যাচারী মনে করে। এজন্যই হাসু মোড়লের অকল্যাণ কামনা করে।গনীতিহীন পথে সম্পদের মালিক হওয়ার দিক থেকে মোড়ল চরিত্রের সঙ্গে সেলিম সাহেবের চরিত্রের সাদৃশ্য রয়েছে। 'সুখী মানুষ' নাটিকায় মোড়ল এক অত্যাচারী ও অসাধু চরিত্র। মানুষ ঠকিয়ে সে অর্থ-বিত্তের মালিক হয়েছে। মানুষের প্রতি তার কোনো মমত্ববোধ নেই। নৈতিক আদর্শকে বিসর্জন দিয়ে বিপুল সম্পত্তির মালিক হওয়া যায় কিন্তু প্রকৃত সুখী হওয়া যায় না। এই চরম সত্যের প্রকাশ আমরা দেখতে পাই 'সুখী মানুষ' নাটিকার মোড়ল আর উদ্দীপকের সেলিম সাহেবের পরিণতিতে। মোড়ল অসুস্থ, তার মনে কোনো শান্তি নেই। যে-কোনো কিছুর বিনিময়ে সে সুস্থ হতে চায়। হাসু মোড়লের ফুফাতো ভাই হওয়া সত্ত্বেও তার অকল্যাণ ও শাস্তি কামনা করে। অন্যদিকে অর্থসম্পদের মোহই উদ্দীপকের সেলিম সাহেবের নির্মম রাত্রিযাপনের কারণ। তারা উভয়ই জীবনে অতিরিক্ত সম্পদ নিয়ে অশান্তিতে নিমজ্জিত হয়েছেন।ঘমোড়ল আর সেলিম সাহেবের অসুখের মূল কারণ অভিন্ন আর তা হলো অনৈতিকভাবে উপার্জিত সম্পদ। 'সুখী মানুষ' নাটিকায় মোড়ল এক অসাধু ও লোভী চরিত্র। সম্পদকেই সে সকল সুখের মূল বলে মনে করেছিল। তাই সে মানুষ ঠকিয়ে, অত্যাচার নিপীড়ন করে অঢেল সম্পদের মালিক হয়েছে। কিন্তু তার মনে কোনো সুখ নেই। সে অশান্তিতে ভুগছে। কবিরাজের চিকিৎসা তাকে সুস্থ করে তুলতে পারেনি। কেননা মনে শান্তি না থাকলে ঔষধেও কাজ হয় না। উদ্দীপকের সেলিম সাহেব প্রচুর অর্থ-বিত্তের মালিক। এসব সম্পদ তাকে শান্তি দিচ্ছে না। নানান কারণে তার উপার্জিত সম্পদের পাহাড় যেন পানির তোড়ে ভেসে যাচ্ছে। দুশ্চিন্তায় তার রাতের ঘুম নষ্ট হচ্ছে। তিনি বুঝতে পারেন, অধিক সম্পদকে তিনি সুখের উৎস মনে করলেও সেটিই এখন তার অসুখের মূল কারণ। অর্থসম্পদের মাঝে সুখ খুঁজে না পেয়ে সেলিম সাহেব ও মোড়ল একসময় অনুভব করেছেন অবৈধ পথে উপার্জিত সম্পদই তাদের দুরবস্থার মূল কারণ। মানুষকে ঠকিয়েছেন বলেই শেষ পর্যন্ত তারা সুখের নাগাল পাননি। ধনী হওয়ার পরও সেলিম সাহেব কিংবা মোড়লের জীবনে শান্তি না থাকার কারণ একটাই। তা হলো অনৈতিক পন্থায় সম্পদ উপার্জন। সেদিক বিবেচনায় প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #14 (ID: 680321)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
স্তবক-১: "আমি সেই জগতে হারিয়ে যেতে চাই, যেথায় গভীর নিশুত রাতে জীর্ণ বেড়ার ঘরে নির্ভাবনাময় মানুষেরা ঘুমিয়ে থাকে ভাই।” 

 স্তবক-২: “স্বার্থমগ্ন যেজন বিমুখ বৃহৎ জগৎ হতে, সে কখনো শেখেনি বাঁচিতে।"

Options:
ক. নাড়ি পরীক্ষা কী?
খ. 'একটি কঠিন কর্ম করতে হবে।'— বুঝিয়ে লেখো।
গ. স্তবক-১ এর ভাবনায় 'সুখী মানুষ' নাটিকার যে চরিত্রের মনোভাবের মিল রয়েছে তার বর্ণনা করো।
ঘ. "স্তবক-২ এর মূলভাবে 'সুখী মানুষ' নাটিকার মোড়ল চরিত্রের প্রতিফলন ঘটেছে।”- মন্তব্যটি বিশ্লেষণ করো।


Correct Answer: 

Solution:
কনাড়ি পরীক্ষা' হচ্ছে কবজির নাড়ির অবস্থান দেখে রোগ নির্ণয়।খমোড়লের সুস্থতার জন্য সুখী মানুষ খুঁজে বের করাকে কঠিন কর্ম হিসেবে বলা হয়েছে প্রশ্নোক্ত উক্তিটিতে। 'সুখী মানুষ' নাটিকায় মোড়লের হাড় মড়মড় অসুখ হয়েছে। কবিরাজ মোড়লের সুস্থতার উপায় হিসেবে রহমত ও হাসুকে একটি ফতুয়া বা জামা সংগ্রহ করতে বলেছে। তবে জামাটি হতে হবে একজন সুখী মানুষের। আর সুখী মানুষ খুঁজে পাওয়াটাই ছিল একটা কঠিন কাজ।গস্তবক-১ এ 'সুখী মানুষ' নাটিকায় বর্ণিত সুখী মানুষের মনোভাবের মিল পাওয়া যায়। 'সুখী মানুষ' নাটিকায় লেখক প্রকৃত সুখের স্বরূপ তুলে ধরেছেন। তিনি নাটিকার মাধ্যমে উপস্থাপন করেছেন ধনসম্পদের মধ্যেই প্রকৃত সুখ নিহিত নয়। কোনো সম্পদ না থাকলেও, নির্লোভ হলেই সুখী হওয়া যায়। তাই মোড়লের সুস্থতার জন্য সুখী মানুষের জামার প্রয়োজন। কিন্তু যে সুখী সে কোনো কিছু ছাড়াই সুখী থাকে। তার সম্পদ নেই, তাই হারাবার ভয়ও নেই। শান্তিতে সে ঘুমাতে পারে। স্তবক-১ এ সুখী হওয়া বলতে ধনসম্পদকে বোঝানো হয়নি; বরং জীর্ণ ঘরে নির্ভাবনায় ঘুমানোই প্রকৃত সুখ বলে প্রতীয়মান হয়েছে। স্তবক-১ এর কবি এমন জগতে যেতে চান, যেখানে মানুষ গভীর রাতে জীর্ণ বেড়ার ঘরে নির্ভাবনায় থাকে। আলোচ্য নাটিকায়ও সুখী হতে হলে অনেক ধনসম্পদের প্রয়োজন নেই বলে বলা হয়েছে। মোড়লের অসুস্থতায় সুখী মানুষের জামা খুঁজতে গেলে দেখা যায়, তার কোনো কাপড় নেই। আর এ সব কিছু পাওয়ার লোডও তার নেই। এ কারণেই সে সুখী। মূলত নাটিকায় উল্লিখিত সুখী মানুষের ভাবনার চিত্রই স্তবক-১ এর ভাবনায় প্রতিফলিত হয়েছে।ঘস্তবক-২ এর মূলভাবে 'সুখী মানুষ' নাটিকার মোড়ল চরিত্রের প্রতিফলন ঘটেছে— মন্তব্যটি যথার্থ। 'সুখী মানুষ' নাটিকায় সুখে থাকার উপায় অন্বেষণ করা হয়েছে। সেখানে মোড়ল চরিত্রটি সারাজীবন মানুষকে ঠকিয়ে সম্পদ গড়তে চেয়েছে। নিজের ধনসম্পদ বাড়াতে সবসময়ই ব্যস্ত ছিল সে। কিন্তু বিপুল সম্পদের মালিক হওয়া সত্ত্বেও সে জীবনে সুখী হতে পারেনি। স্তবক-২ এর কবিতাংশে অর্থ-সম্পদের মোহের নিরর্থকতার দিকটি তুলে ধরা হয়েছে। কবি মনে করেন, যে মানুষ সব সময় নিজের স্বার্থ নিয়েই মগ্ন থাকে, বাঁচার স্বাদ সে এখনো পায়নি। অর্থাৎ নিজেকে নিয়ে ব্যস্ত মানুষ কখনো প্রকৃত সুখ লাভ করতে পারে না। 'সুখী মানুষ' নাটিকার অসুখী চরিত্র মোড়ল সারাজীবন শুধু নিজের কথা ভেবেই সম্পদ গড়েছে। এ কারণে সে জীবনে প্রকৃত সুখ লাভ করতে পারেনি। সুখ প্রাপ্তির জন্য, নিজের সুস্থতার জন্য তার সুখী মানুষের জামার প্রয়োজন হয়। উদ্দীপকেও সুখী হতে হলে পরের জন্য বাঁচার কথা বলা হয়েছে। স্বার্থপর হয়ে বেঁচে থাকার মধ্যে কোনো সার্থকতা নেই। তাই বলা যায়, প্রশ্নোক্ত বক্তব্যটি যথার্থ।

Explanation:


Sub-Questions:

================================================================================
Question #15 (ID: 680317)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হাসান সাহেব একজন ধনাঢ্য ব্যক্তি। তিনি আজ দুরারোগ্য ক্যান্সারে আক্রান্ত। দেশে-বিদেশে অনেক চিকিৎসা করিয়েও সুস্থ হননি। অথচ একসময় তিনি মানুষের জায়গা-জমি জোরপূর্বক দখল করে সর্বস্বান্ত করেছেন। সবকিছুর বিনিময়ে হলেও তিনি এখন সুস্থ হতে চান।

Options:
ক. কবজির নাড়ির অবস্থা দেখে রোগ নির্ণয় করাকে কী বলে?
খ. সুখী মানুষটির প্রাণখোলা হাসির কারণ বুঝিয়ে লেখো।
গ. উদ্দীপকের সাথে 'সুখী মানুষ' নাটিকার কোন দিকটির সাদৃশ্য রয়েছে? ব্যাখ্যা করো।
ঘ. উদ্দীপকের হাসান সাহেবের মতো মানুষদের চেতনা জাগাতে 'সুখী মানুষ' নাটিকার শিক্ষা কি যথেষ্ট? তোমার উত্তরের সপক্ষে যুক্তি দাও।


Correct Answer: 

Solution:
ককবজির নাড়ির অবস্থা দেখে রোগ নির্ণয় করাকে 'নাড়ি পরীক্ষা' বলে।খরহমতের অযৌক্তিক কথা শুনে সুখী মানুষটি পাগলের মতো প্রাণ খুলে হাসতে থাকে।সুখী মানুষটি অত্যন্ত সহজ-সরল জীবনযাপন করে। নির্জন জঙ্গলে একাকী ঘরে মনের সুখে এক ঘুমে রাত পার করে দেয় সে। এ কথা শুনে রহমত বিস্মিত হয় এবং চোরের ভয় দেখায়। রহমতের কথা শুনেই সুখী লোকটি প্রাণখোলা হাসিতে ফেটে পড়ে। কেননা, চুরি যাওয়ার মতো কোনোকিছুই তার ঘরে নেই।গউদ্দীপকের সাথে 'সুখী মানুষ' নাটিকার মোড়লের অসুখী হওয়ার দিকটির সাদৃশ্য রয়েছে।'সুখী মানুষ' নাটিকার মোড়ল রোগে আক্রান্ত হয়ে বিছানায় শয্যাশায়ী। তার মনে সুখ বা শান্তি কোনোটাই নেই। মানুষের ওপর সারাজীবন নানাভাবে অত্যাচার করে মিথ্যে সুখ লাভ করেছে সে। পরিণামে অসৎ পথে উপার্জিত সম্পদই তার অশান্তি ডেকে এনেছে।উদ্দীপকের হাসান সাহেব প্রভূত প্রাচুর্যের অধিকারী। ক্যান্সারে আক্রান্ত হয়ে আজ তিনি বিছানায় শয্যাশায়ী। প্রাচুর্য আজ তার অসুখ নিরাময় করতে পারছে না। তিনি সারাজীবন মানুষের সম্পদ জোর করে দখল করেছেন। কিন্তু আজ টাকার বিনিময়েও তিনি সুস্থ হতে পারছেন না। আলোচ্য নাটিকাতেও দেখি মানুষ ঠকিয়ে, মানুষের মনে কষ্ট দিয়ে ধনী হওয়া মোড়লের মনে শান্তি নেই। নৈতিক আদর্শকে বিসর্জন দিয়ে বিপুল সম্পত্তির মালিক হওয়া গেলেও প্রকৃত সুখী হওয়া যায় না। অর্থসম্পদের সাথে সুখ খুঁজে না পেয়ে হাসান সাহেব ও মোড়ল একসময় অনুভব করেছে প্রকৃত সুখ কী? উভয়ের করুণ পরিণতিতে স্পষ্ট হয়ে ওঠে এ বিষয়টি। এদিক থেকে উদ্দীপকের সাথে আলোচ্য নাটিকার সাদৃশ্য রয়েছে।ঘউদ্দীপকের হাসান সাহেবের মতো মানুষদের সচেতন করতে 'সুখী মানুষ' নাটিকার শিক্ষা ফলপ্রসু হবে বলেই আমি মনে করি।'সুখী মানুষ' নাটিকায় নাট্যকার একজন অতি সাধারণ কাঠুরের জীবনের মধ্য দিয়ে সুখের প্রকৃত স্বরূপ তুলে ধরেছেন। অর্থসম্পদ, ক্ষমতা যে মানুষকে সুখী করে না তা আমরা এ নাটিকার মাধ্যমে উপলব্ধি করতে পেরেছি। নাটিকায় আমরা দেখতে পাই, ধন-সম্পদ পরিহার করে কাঠুরিয়া অতি সাধারণ জীবনযাপন করেছে এবং তাতেই সে সুখ লাভ করেছে।উদ্দীপকের 'হাসান সাহেব জোর-জবরদস্তি করে অন্যের টাকা, জমি আত্মসাৎ করে সম্পদের মালিক হয়েছেন। কিন্তু অসুখ তাকে ছাড়েনি। স্থাবর সম্পদের বিনিময়ে তিনি আজ সুস্থ হতে চাইলেও পারছে না। অঢেল ধনসম্পদ থাকার পরেও তিনি অসুখী। প্রকৃতপক্ষে, ভোগের মাঝে কোনো সুখ পাওয়া যায় না।'সুখী মানুষ' নাটিকায় নাট্যকার একজন সুখী মানুষ চরিত্রের আড়ালে তাঁর বক্তব্য স্পষ্ট করে তুলেছেন। অর্থবিত্তের মাঝে মানুষ সুখ খোঁজে, কিন্তু তাতে মনের শান্তি লাভ হয় না। কেননা, সুখ হলো আপেক্ষিক বিষয়। অনর্থক মানুষকে কষ্ট দিয়ে সুখী হতে চাইলে একসময় কঠিন সাজা ভোগ করতে হয়- এ বিষয়টিই ফুটে উঠেছে আলোচ্য নাটিকায়। 'সুখী মানুষ' নাটিকার মোড়ল এবং উদ্দীপকের হাসান সাহেব সৎভাবে জীবনযাপন করলে শান্তিপূর্ণ জীবন লাভ করতে পারত। যেমনটি আলোচ্য নাটিকার সুখী মানুষ কাঠুরিয়ার ক্ষেত্রে ঘটেছে। তাই আমি মনে করি, উদ্দীপকের হাসান সাহেবের মতো মানুষদের চেতনা জাগাতে 'সুখী মানুষ' নাটিকার শিক্ষাই যথেষ্ট।

Explanation:


Sub-Questions:

