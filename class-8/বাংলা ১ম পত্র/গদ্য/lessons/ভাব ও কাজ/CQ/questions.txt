================================================================================
Question #1 (ID: 679738)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হাশেম সারাদিন নানা ধরনের কাজের শুধু পরিকল্পনাই করে, কিন্তু বাস্তবায়ন করতে পারে না। আর কাশেম পরিকল্পনা কম করলেও সবটুকুকেই সে কর্মে রূপ দেয়। কাশেমের জীবনের সাফল্য হাশেমের চেয়ে অনেক বেশি।

Options:
ক. লোকের কোমল অনুভূতিতে ঘা দেওয়া কী?
খ. সত্যের সাধনা বলতে লেখক কী বুঝিয়েছেন?
গ. উদ্দীপকের কাশেমের বৈশিষ্ট্য 'ভাব ও কাজ' প্রবন্ধের সঙ্গে কীভাবে সম্পর্কযুক্ত? ব্যাখ্যা করো।
ঘ. “উদ্দীপকের হাশেম আত্মার শক্তিকে নষ্ট করছে।”— 'ভাব ও কাজ' প্রবন্ধের আলোকে মন্তব্যটির যথার্থতা নিরূপণ করো।


Correct Answer: 

Solution:
কমানুষের কোমল অনুভূতিতে ঘা দেওয়া পাপ।খভাব ও কাজ' প্রবন্ধে 'সত্যের সাধনা' বলতে মহৎ উদ্দেশ্যে জীবনকে উৎসর্গ করাকে বোঝানো হয়েছে। মানুষের মুক্তি ও কল্যাণের লক্ষ্যে কাজ করাই মানবজীবনের প্রকৃত উদ্দেশ্য। আর এ উদ্দেশ্যকে যারা মনেপ্রাণে ধারণ করে তারাই সত্য পথের পথিক। এ পথে চলে মানবকল্যাণে কাজ করার অভিপ্রায়কেই লেখক 'সত্যের সাধনা' বলে অভিহিত করেছেন।গভাব ও কাজ' নিবন্ধের বক্তব্য অনুসারে উদ্দীপকের কাশেম ভাবকে কর্মে রূপ দিতে সমর্থ হয়। ভাব ছাড়া মানুষের আত্মা জাগে না। কিন্তু ভাবের দাস হয়ে পড়লে মানুষের কর্মশক্তি হারিয়ে যায়। সে কারণে লেখক মানুষকে কর্মের দাস হতে বলেছেন। মনের ভাবকে কর্মের মাধ্যমে সামনে তুলে না ধরলে তার বাস্তবিক কোনো মূল্য থাকে না বলেই লেখক মনে করেন। উদ্দীপকে কাশেম খুব অল্প পরিকল্পনা করে। কিন্তু যতটুকু সে ভাবে, সবটুকুকেই কর্মে রূপ দেয়। অর্থাৎ কাশেম ভাব ও কাজের মধ্যে দূরত্ব দূর করে সমন্বয় সাধন করতে পেরেছে। সে কারণে তার মনের ভাব সম্পূর্ণভাবে কর্মে রূপান্তরিত হয়েছে।ঘভাব ও কাজ' নিবন্ধের আলোকে উদ্দীপকের হাশেম আত্মার শক্তিকে নষ্ট করছে— মন্তব্যটি সঠিক। কাজী নজরুল ইসলাম 'ভাব ও কাজ' নিবন্ধে মানুষকে লাগামহীনভাবে কল্পনাবিলাসী হতে নিষেধ করেছেন। সেই সাথে সঠিক পরিকল্পনার ওপরও জোর দিয়েছেন। তা না হলে মানুষ লক্ষ্য অর্জনে ব্যর্থ হয় এবং অযাচিতভাবে নিজের শক্তিকে নষ্ট করে। উদ্দীপকে নজরুলের বক্তব্যের প্রতিফলন ঘটেছে। হাশেম সারাদিন নানা ধরনের কাজের পরিকল্পনা করেও বাস্তবিক প্রয়োগে অসমর্থ হয়। কিন্তু কাশেম খুব অল্প পরিকল্পনা করেও সফলতা লাভ করে। কারণ তার ভাব ও কর্মের মধ্যে একটা সমন্বয় রয়েছে। উদ্দিষ্ট আলোচনার প্রেক্ষিতে বলা যায়, উদ্দীপকের হাশেম কল্পনাবিলাসী হলেও পরিকল্পনায় অপটু। তাই সে নানা পরিকল্পনা করেও সফলভাবে কর্ম সম্পাদন করতে পারে না। এক্ষেত্রে হাশেম তার আত্মার শক্তিকে প্রতিনিয়তই নষ্ট করছে। কারণ ভাবের নিয়ন্ত্রণহীনতা ও অদক্ষ পরিকল্পনা মানুষের আত্মার শক্তিই নষ্ট করে। উদ্দীপকের হাশেমের ক্ষেত্রে এমনটি হয়েছে বলেই আমি মনে করি।

Explanation:


Sub-Questions:

================================================================================
Question #2 (ID: 679741)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মানুষের বড়ো হয় তার কর্মের মাধ্যমে। সঠিক কর্মের মাধ্যমে মানুষ কাঙ্ক্ষিত সাফল্য লাভ করতে পারে। কর্ম ও নিজস্ব চিন্তা মানুষকে সঠিক পথে পরিচালিত করে। তাই চিন্তা যদি পরিচ্ছন্ন না হয় তবে মানুষকে ভাবের সাগরে হাবুডুবু খেতে হয়, যা তাকে প্রকৃত মানুষ হওয়া থেকে বিরত রাখে।

Options:
ক. 'পুয়াল' শব্দের অর্থ কী?
খ. কীসের ওপর ভাবের সার্থকতা নির্ভর করে? বুঝিয়ে লেখো।
গ. উদ্দীপকে 'ভাব ও কাজ' প্রবন্ধের কোন দিকটি বর্ণিত হয়েছে? ব্যাখ্যা করো।
ঘ. “চিন্তা যদি পরিচ্ছন্ন না হয় তবে মানুষকে ভাবের সাগরে হাবুডুবু খেতে হয়।” — মন্তব্যটি উদ্দীপক ও এবং 'ভাব ও কাজ' প্রবন্ধের আলোকে বিশ্লেষণ করো।


Correct Answer: 

Solution:
কপুয়াল' শব্দের অর্থ খড়।খকর্মনিষ্ঠা ও সঠিক উদ্যোগের ওপর ভাবের সার্থকতা নির্ভর করে। মানুষকে যেকোনো কাজে উদ্বুদ্ধ করতে অবশ্যই ভাবের দরকার আছে। কিন্তু কেবল ভাবের ওপর নির্ভর করেই সাফল্য অর্জন করা সম্ভব নয়। এজন্য সর্বাগ্রে প্রয়োজন ভাবকে কর্মের অধীন করা। কেননা কর্মনিষ্ঠা ও সঠিক উদ্যোগের ফলেই ভাবের বাস্তবায়ন সম্ভব। আর তাই কর্মনিষ্ঠার ওপরই ভাবের সার্থকতা নির্ভর করে।গউদ্দীপকে 'ভাব ও কাজ' প্রবন্ধে বর্ণিত ভাবকে কাজে পরিণত করার আহ্বানের দিকটি বর্ণিত হয়েছে। কাজী নজরুল ইসলাম তাঁর 'ভাব ও কাজ' প্রবন্ধে ভাব ও কাজের পারস্পরিক সম্পর্ক তুলে ধরেছেন। মানুষকে উদ্বুদ্ধ করার ক্ষেত্রে ভাবের গুরুত্ব অপরিসীম। কিন্তু কেবল ভাবাবেগকে সম্বল করে জীবনে উন্নতি করা যায় না। লেখক তাই ভাবাবেগকে নিয়ন্ত্রণে রেখে কর্মে তৎপর হওয়ার আহ্বান জানিয়েছেন। উদ্দীপকে এলোমেলো চিন্তা ও বাস্তব জীবনের মধ্যে ব্যবধান নির্দেশ করা হয়েছে। কল্পনার জগতে মানুষ নিজেকে নানারূপে সাজিয়ে তুলতে পারে। কিন্তু বাস্তবে তা হতে গেলে পরিশ্রম করা ছাড়া ভিন্ন কোনো উপায় নেই। অপরিচ্ছন্ন ও এলোমেলো চিন্তা-ভাবনার দ্বারা জীবনের আসল উদ্দেশ্য অর্জিত হয় না। কর্মের গুণেই জীবন মহীয়ান হয়। 'ভাব ও কাজ' রচনাটিতেও একই কথা বলা হয়েছে। অর্থাৎ উদ্দীপকে এ রচনার ভাবকে কর্মে পরিণত করার আহ্বানই ধ্বনিত হয়েছে।ঘভাব ও কাজ' প্রবন্ধে দেশ ও জাতির কল্যাণে ভাবাবেগ নিয়ন্ত্রণে রেখে কর্মে ব্রতী হওয়ার যে আহ্বান ধ্বনিত হয়েছে, তা আলোচ্য উক্তিতে প্রকাশিত হয়েছে। 'ভাব ও কাজ' রচনায় কাজী নজরুল ইসলাম ভাব ও কাজের মধ্যকার মূল তফাত নির্দেশ করেছেন। কেবল ভাবকে ধারণ করে জীবনকে সার্থক করে তোলা অসম্ভব। জীবনে মহৎ উদ্দেশ্য সাধনে সফলতা আসে কর্মশক্তি ও পরিচ্ছন্ন চিন্তা-ভাবনা তথা সঠিক পরিকল্পনার মাধ্যমে। আর এর মধ্য দিয়েই মনুষ্যত্বের প্রকৃত পরিচয় ফুটে ওঠে। উদ্দীপকে এলোমেলো চিন্তার অসারতা তুলে ধরা হয়েছে। কল্পনায় জীবনকে অনেক সুন্দর করে গড়ে নেওয়া সম্ভব। কিন্তু তাকে বাস্তব রূপ দিতে গেলে পরিচ্ছন্ন চিন্তা-ভাবনার সঙ্গে কর্মপ্রয়াসের বিকল্প নেই। নিজের সুপ্ত প্রতিভার বিকাশ ঘটিয়ে দেশের কল্যাণে কাজ করাই মানবজীবনের মূল লক্ষ্য হওয়া উচিত। প্রকৃতপক্ষে আমাদের কল্পনার সমস্ত ভাবনাকে বাস্তবে রূপ দেয় কাজ। কাজের মধ্যেই মানুষের জীবনের সৌন্দর্য ফুটে ওঠে। মানুষের সকল ভাবনা ও কাজের মূল উদ্দেশ্য হওয়া উচিত মানবকল্যাণ। কেবল নিজের স্বার্থসিদ্ধির জন্য কাজে ব্যস্ত থাকলে মনুষ্যত্বের অপমান করা হয়। আবার ভাবাবেগ নিয়ন্ত্রণে ব্যর্থ হলে দেশ ও জাতির অমঙ্গল হয়। তাই সাফল্য লাভের জন্য অনিয়ন্ত্রিত ভাবাবেগ ও এলোমেলো চিন্তা পরিহার করতে হবে। কেননা পরিচ্ছন্ন চিন্তার সঙ্গে কর্মনিষ্ঠার সহযোগেই কেবল সাফল্য অর্জিত হতে পারে। সে বিবেচনায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 679743)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ভাব + কাজ = সাফল্য

আবার,

শুধু কাজ = সাফল্য

অতএব, শুধু ভাব = শূন্য

Options:
ক. কুম্ভকর্ণ কে?
খ. লোকের কোমল অনুভূতিতে ঘা দেওয়া পাপ কেন?
গ. উদ্দীপকে বর্ণিত বক্তব্যের সঙ্গে 'ভাব ও কাজ' প্রবন্ধের সাদৃশ্য দেখাও।
ঘ. 'কাজই ভাবকে রূপ দেয়।'— 'ভাব ও কাজ' প্রবন্ধ এবং উদ্দীপকের আলোকে উক্তিটি বিচার করো।


Correct Answer: 

Solution:
ককুম্ভকর্ণ হলেন রামায়ণে বর্ণিত রাবণের ছোটো ভাই।খমহৎ উদ্দেশ্য ও কল্যাণ কামনা ছাড়া ভাব প্রদর্শন করতে গেলে হিতে বিপরীত হতে পারে বলে লোকের কোমল অনুভূতিতে ঘা দেওয়া পাপ। আগে থেকেই সমস্ত কাজের বন্দোবস্ত করে বা কাজের ক্ষেত্র তৈরি করে লোকদের সোনার কাঠির ছোঁয়ায় জাগিয়ে তুলতে হয়। সে জাগরণে যারা জেগে উঠে দেখে কোনো কাজ নেই তখন তারা মহাবিরক্ত হয়। এজন্য লেখক মানুষের কোমল অনুভূতিতে ঘা দেওয়াকে পাপ বলেছেন।গকর্মস্পৃহার ওপর গুরুত্বারোপের দিক থেকে 'ভাব ও কাজ' প্রবন্ধের সাথে উদ্দীপকের বক্তব্যের সাদৃশ্য রয়েছে। 'ভাব ও কাজ' প্রবন্ধে লেখক কাজকে ভাবের ওপরে স্থান দিয়েছেন। তাঁর মতে, কাজই ভাবকে বাস্তব রূপ দেয়। তাই কর্মস্পৃহা ছাড়া ভাব পুষ্পবিহীন সৌরডের মতো, একটা অবাস্তব উচ্ছ্বাস মাত্র। এজন্য কাজ ছাড়া সাফল্য লাভের কোনো বিকল্প পথ নেই। উদ্দীপকের সমীকরণটিতেও কাজের ওপর প্রাধান্য দেওয়া হয়েছে। কেননা, একমাত্র কাজই ভাবকে পরিণতি দিতে পারে। আর তাই জীবনে সফল হতে হলে ভাবের সঙ্গে কাজের মেলবন্ধন ঘটাতে হবে। আর ভাব ও কাজ একত্রে মিলিত হলে সাফল্য অবশ্যম্ভাবী। পক্ষান্তরে কর্মস্পৃহাবিহীন ভাব দ্বারা কোনোকিছুই অর্জন করা সম্ভব নয়। আলোচ্য প্রবন্ধটিতেও শুধু ভাবাচ্ছন্ন না থেকে কর্মে প্রবৃত্ত হওয়ার ওপর গুরুত্বারোপ করা হয়েছে। এদিক থেকে উদ্দীপকে বর্ণিত বক্তব্যের সাথে 'ভাব ও কাজ' প্রবন্ধের সাদৃশ্য রয়েছে।ঘকাজের মধ্য দিয়েই ভাবের বাস্তব রূপ প্রকাশ পায় বলে প্রশ্নোত্ত মন্তব্যটি যথার্থ। 'ভাব ও কাজ' প্রবন্ধে প্রাবন্ধিক কাজী নজরুল ইসলাম ভাব ও কাজের পার্থক্য তুলে ধরে সকলকে সচেতন করেছেন। তিনি মনে করেন, মানুষকে উদ্বুদ্ধ করার জন্য ভাবের গুরুত্ব অপরিসীম। কিন্তু শুধু ভাব দিয়ে মহৎ কিছু অর্জন করা যায় না। উদ্দীপকের সমীকরণটিতে সফলতা লাভের জন্য কর্মস্পৃহার গুরুত্ব তুলে ধরা হয়েছে। দেখানো হয়েছে, ভাব ও কাজের সম্মিলনেই সাফল্য আসে। পক্ষান্তরে কর্মপরিকল্পনাবিহীন ভাব বা ভাবনা দ্বারা কোনোকিছুই অর্জন সম্ভব নয়। বস্তুত কাজের মধ্যেই ভাবের সার্থকতা নিহিত। আলোচ্য 'ভাব ও কাজ' প্রবন্ধেও এ বিষয়ে আলোকপাত করা হয়েছে। 'ভাব ও কাজ' প্রবন্ধ এবং উদ্দীপকে ভাবকে কাজে এবং কাজকে সাফল্যে পরিণত করার প্রতি ইঙ্গিত প্রদান করা হয়েছে। উভয়ক্ষেত্রেই কাজের মধ্য দিয়েই যে ভাবনার বাস্তবায়ন ঘটে— এ বিষয়ে আলোকপাত করা হয়েছে। এ ক্ষেত্রে আলোচ্য প্রবন্ধের প্রাবন্ধিক মনে করেন, ভাবের সঙ্গে কর্মশক্তি ও বাস্তব উদ্যোগের সমন্বয়েই সফলতা আসে। উদ্দীপকটিতেও এমন মতামত প্রকাশিত হয়েছে। সে বিবেচনায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 679745)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলাদেশের ন্যায় উন্নয়নশীল দেশের ক্ষেত্রে যুবশক্তিকে দেশের সার্বিক আর্থ-সামাজিক উন্নয়নে সম্পৃক্ত করার বিষয়টি অত্যন্ত গুরুত্বপূর্ণ। যুবদের অফুরন্ত প্রাণশক্তি, সৃজনশীল কর্মক্ষমতা, ক্লান্তিহীন উৎসাহ, ঝড়ের ন্যায় গতিবেগ এবং তাদের কর্মস্পৃহা ও কর্মোদ্দীপনার ওপর জাতীয় উন্নতি অনেকাংশে নির্ভরশীল। মোট জনসংখ্যার প্রায় এক-তৃতীয়াংশ যুব; যা আনুমানিক ৫ কোটি, এই বিরাট যুবশক্তিকে দেশের সার্বিক অর্থনৈতিক উন্নয়নে সম্পৃক্ত করা প্রয়োজন।

Options:
ক. কবি ভাবকে কীসের দাস করার কথা বলেছেন?
খ. 'তাঁহাকে নিঃস্বার্থ ত্যাগী ঋষি হইতে হইবে'- ব্যাখ্যা করো।
গ. উদ্দীপকে 'ভাব ও কাজ' প্রবন্ধের কোন দিকটি ফুটে উঠেছে? আলোচনা করো।
ঘ. উদ্দীপকটি 'ভাব ও কাজ' প্রবন্ধের প্রাবন্ধিকের দৃষ্টিভঙ্গিকে সম্পূর্ণ ধারণ করে কি? যৌক্তিক মতামত দাও।


Correct Answer: 

Solution:
ককবি ভাবকে কাজের দাস করার কথা বলেছেন।খপ্রশ্নোত্ত উত্তিটির মধ্য দিয়ে প্রাবন্ধিক মানুষের মনে ভাবের জাগরণ ঘটানোর ক্ষেত্রে নিঃস্বার্থ ও ত্যাগী নেতৃত্বের আবশ্যকতার কথা তুলে ধরেছেন। প্রাবন্ধিক মনে করেন, মানুষকে জাগিয়ে তোলার জন্য, তার মধ্যে কর্মস্পৃহা তৈরির লক্ষ্যে ভাবের প্রয়োজন রয়েছে। এজন্য নিঃস্বার্থ ও ত্যাগী নেতৃত্বের প্রয়োজন। কেননা, নিঃস্বার্থ ও ত্যাগী না হলে সে নেতৃত্ব সামগ্রিক কল্যাণের লক্ষ্যে বেশিদূর এগিয়ে যেতে পারবে না। উপরন্তু উদ্যম এবং চেষ্টার অপচয় দেখে মানুষ কাজের প্রতি আগ্রহই হারিয়ে ফেলবে। প্রশ্নোক্ত উক্তিটিতে এ বিষয়টিই ব্যক্ত হয়েছে।গউদ্দীপকে 'ভাব ও কাজ' প্রবন্ধে উল্লিখিত কর্মস্পৃহার গুরুত্বের দিকটি ফুটে উঠেছে। 'ভাব ও কাজ' প্রবন্ধে প্রাবন্ধিক ভাবের সঙ্গে কাজের সম্পর্কের দিকটি উপস্থাপন করেছেন। তিনি মনে করেন, ভাবের সঙ্গে কর্মস্পৃহার সমন্বয়েই কাজ পূর্ণতা পায়। বস্তুত, কাজকে বাস্তবায়িত করার জন্য কর্মস্পৃহার প্রয়োজনীয়তা সর্বাধিক। উদ্দীপকে দেশের সামগ্রিক উন্নয়ন নিশ্চিত করার লক্ষ্যে উদ্যম ও কর্মস্পৃহার গুরুত্ব সম্পর্কে আলোকপাত করা হয়েছে। সেখানে বাংলাদেশের মতো উন্নয়নশীল দেশের অগ্রগতির লক্ষ্যে যুবসমাজের অংশগ্রহণের কথা বলা হয়েছে। কেননা, তাদের উদ্যম এবং কর্মস্পৃহাই দেশকে এগিয়ে নিতে পারে। একইভাবে, 'ভাব ও কাজ' প্রবন্ধেও প্রাবন্ধিক পরিকল্পনাকে বাস্তবায়ন করার জন্য কর্মে প্রবৃত্ত হতে বলেছেন। তিনি মনে করেন, ভাবের সঙ্গে কর্মস্পৃহার মেলবন্ধন ঘটলেই কাজে সফলতা আসবে। প্রাবন্ধিকের এই মন্তব্য উদ্দীপকের বক্তব্যের অনুগামী। সে বিবেচনায়, উদ্দীপকটিতে আলোচ্য প্রবন্ধে উল্লিখিত কর্মস্পৃহার তাৎপর্যের দিকটিই ফুটে উঠেছে।ঘউদ্দীপকটি 'ভাব ও কাজ' প্রবন্ধের প্রাবন্ধিকের দৃষ্টিভঙ্গিকে সম্পূর্ণ ধারণ করে না। 'ভাব ও কাজ' প্রবন্ধে প্রাবন্ধিক ভাব ও কাজের স্বরূপ তুলে ধরে ভাবের সঙ্গে কাজের সম্পর্ক নিরূপণ করেছেন। প্রাবন্ধিক মনে করেন, ভাবকে কাজে পরিণত করতে পারলেই এর সার্থকতা; অন্যথায় এর মূল্য থাকে না। তাই জাতীয় উন্নয়নের ক্ষেত্রে নিঃস্বার্থ মনোভাব নিয়ে ভাব ও কাজের সমন্বয় সাধন করতে হবে। উদ্দীপকে বাংলাদেশের মতো উন্নয়নশীল দেশের সার্বিক অগ্রগতি নিশ্চিত করতে উন্নয়ন কর্মকাণ্ডে তরুণদের অংশগ্রহণ নিশ্চিত করার কথা বলা হয়েছে। এক্ষেত্রে তরুণদের অফুরন্ত প্রাণশক্তি, তাদের কর্মোদ্যম এবং কর্মস্পৃহাকে জাতীয় জীবনের চালিকাশক্তি হিসেবে গণ্য করা হয়েছে। বস্তুত, তরুণরাই দেশের ভবিষ্যৎ। তাদের উৎসাহ এবং সৃজনশীলতা জাতীয় জীবনে ইতিবাচক পরিবর্তনের সূচনা করবে। আলোচ্য প্রবন্ধের বিষয়বস্তু এর থেকে অনেকটাই ভিন্ন। 'ভাব ও কাজ' প্রবন্ধে প্রাবন্ধিক আমাদের অকারণ ভাবোচ্ছ্বাসকে লক্ষ করে ভাবপাগলা জাতি বলে আখ্যায়িত করেছেন। তিনি মনে করেন, কেবল ভাবোচ্ছ্বাসে মগ্ন না হয়ে আমাদের কর্মতৎপর হওয়া উচিত। এর মধ্য দিয়েই সার্বিক উন্নয়ন সাধিত হবে। একইভাবে, উদ্দীপকেও দেশের উন্নয়নের জন্য কর্মস্পৃহাকে গুরুত্ব দেওয়া হয়েছে। তবে আলোচ্য প্রবন্ধটিতে প্রাবন্ধিক মূলত ভাবের সঙ্গে কাজের সমন্বয় সাধনের ওপর জোর দিয়েছেন। তাছাড়া ভাবকে নিরর্থক মনে না করে দেশ ও জাতির জাগরণের ক্ষেত্রে এর ভূমিকার কথা বর্ণনা করেছেন। উদ্দীপকে কবির এই দৃষ্টিভঙ্গির দিকটি সেভাবে পরিলক্ষিত হয় না। এ বিবেচনায়, উদ্দীপকটি 'ভাব ও কাজ' প্রবন্ধের প্রাবন্ধিকের দৃষ্টিভঙ্গিকে সম্পূর্ণ ধারণ করে না বলেই আমি মনে করি।

Explanation:


Sub-Questions:

================================================================================
Question #5 (ID: 679747)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রথম বিভাগ ক্রিকেট লীগ অনূর্ধ্ব-১৬-এর ফাইনাল খেলা আর কিছুক্ষণ পর শুরু হবে। জাগরণী ক্রিকেট ক্লাবের কোচ আমিনুল তার দলবল নিয়ে মাঠে হাজির। শুধু অনুপস্থিত দলের অধিনায়ক ও ওপেনিং ব্যাটসম্যান আনিস। এদিকে খেলার সময়ও ঘনিয়ে আসছে, ওদিকে আনিসও আসছে না দেখে কোচ আমিনুল দুশ্চিন্তায় পড়ে গেলেন। খেলা শুরু হতে আর মাত্র পাঁচ মিনিট। কোচের দুশ্চিন্তা ক্রমে বেড়েই চলছে। তিনি পরিকল্পনা করছেন আনিসের পরিবর্তে দলের দ্বাদশ খেলোয়াড়কে মাঠে নামাবেন। এমন সময় আনিস গায়ে প্রচণ্ড জ্বর নিয়ে মাঠে হাজির হয়। তখন কোচ আমিনুল বললেন, তোমার গায়ে অনেক জ্বর! এ জ্বর নিয়ে তুমি খেলবে কী করে?

Options:
ক. 'ভাব ও কাজ' প্রবন্ধে লেখক ভাবের সঙ্গে বাস্তবধর্মী কর্মে তৎপর হওয়ার ওপর জোর দিয়েছেন কেন?
খ. 'দশচক্রে ভগবান ভূত'— বলতে লেখক কী বুঝিয়েছেন? ব্যাখ্যা করো।
গ. উদ্দীপকের কোচ আমিনুলের দুশ্চিন্তার সঙ্গে 'ভাব ও কাজ' প্রবন্ধের তুলনীয় দিকটি ব্যাখ্যা করো।
ঘ. উদ্দীপকের আনিসের কাজের সঙ্গে 'ভাব ও কাজ' প্রবন্ধের লেখকের চাওয়া কতটা যুক্তিযুক্ত বলে তুমি মনে করো? তোমার মতামত দাও।


Correct Answer: 

Solution:
কভাব ও কাজ' প্রবন্ধে লেখক দেশের উন্নতি ও মুক্তি এবং মানুষের কল্যাণের জন্য ভাবের সঙ্গে বাস্তবধর্মী কর্মে তৎপর হওয়ার ওপর জোর দিয়েছেন।খঅসাধু ব্যক্তিদের প্ররোচনায় যথার্থ কর্মীও লক্ষ্যচ্যুত হতে পারে— বিষয়টি বোঝাতেই লেখক প্রশ্নোক্ত কথাটি বলেছেন। 'ভাব ও কাজ' প্রবন্ধে বলা হয়েছে, ভাবের দ্বারা মানুষকে জাগিয়ে তোলা যায় কিন্তু যথাযথ পরিকল্পনা বা নেতৃত্ব ছাড়া মানুষকে জাগানোর চেষ্টা করলে ভালো উদ্যোগও নষ্ট হয়ে যেতে পারে। কারণ কাজের যথার্থ পরিকল্পনা না থাকলে লোকে নিরুৎসাহিত হয়ে কাজের উদ্যোগ নষ্ট করে ফেলে। এই সুযোগে ত্যাগের মুখোশপরা কিছু কর্মী সৎপথের কর্মীদের বিরুদ্ধে সাধারণ মানুষের মনকে বিষিয়ে তুলতে পারে। কেননা বহুলোকের ষড়যন্ত্রে অসম্ভবও সম্ভব হয়ে ওঠে। এজন্য লেখক প্রশ্নোত্ত কথাটির অবতারণা করেছেন।গভাব-বিহ্বল হওয়ার দিক থেকে উদ্দীপকের কোচ আমিনুলের দুশ্চিন্তার সঙ্গে 'ভাব ও কাজ' প্রবন্ধটি তুলনীয়। 'ভাব ও কাজ' প্রবন্ধে ভাব ও কাজের স্বরূপ বর্ণিত হয়েছে। এ প্রবন্ধে প্রাবন্ধিক ভাবকে ক্ষণস্থায়ী বলে উল্লেখ করেছেন, যাকে কেবল কর্মের মাধ্যমে বাস্তবে রূপ দেওয়া যায়। একারণে শুধু ভাব দিয়ে সফলতা লাভ করা যায় না। উদ্দীপকের কোচ আমিনুলের কাজের মধ্যে ভাব-বিহ্বলতার দিকটি প্রকাশ পেয়েছে। নির্ধারিত দিনে মাঠে দলের অধিনায়ক ও ওপেনিং ব্যাটসম্যানের অনুপস্থিতি তাঁকে চিন্তিত করলেও তাঁর পরিকল্পনাকে তিনি রূপ দিতে পারেননি। আর জ্বর নিয়ে আনিস খেলার কথা বললেও আমিনুলের বক্তব্যে কেবল উদ্বিগ্নতা প্রকাশ পেয়েছে। এক্ষেত্রে বিকল্প কোনো সিদ্ধান্ত তিনি নিতে পারেননি। আলোচ্য 'ভাব ও কাজ' প্রবন্ধের লেখকও মানুষকে ভাবের দাস হতে নিষেধ করেছেন। কেননা, এতে মানুষের কর্মশক্তি নষ্ট হয়ে যায়। মনের ভাবকে কর্মের মাধ্যমে সামনে তুলে ধরতে না পারলে তার বাস্তবিক কোনো মূল্য থাকে না বলে লেখক মনে করেন, যা উদ্দীপকের আমিনুলের কর্মকাণ্ডে পরিলক্ষিত হয়। এদিক বিবেচনায় আমিনুলের দুশ্চিন্তা আলোচ্য প্রবন্ধের সঙ্গে তুলনীয়।ঘউদ্দীপকে উল্লিখিত আনিসের কর্মকাণ্ডে 'ভাব ও কাজ' প্রবন্ধের লেখকের আহ্বান ধ্বনিত হয়েছে। 'ভাব ও কাজ' প্রবন্ধে প্রাবান্ধিক মনে করেন, ভাবের গুরুত্ব অপরিসীম, কিন্তু শুধু ভাব দিয়ে মহৎ কিছু অর্জন করা যায় না। আর তাই লেখক দেশের উন্নতি ও অগ্রগতির জন্য ভাবের সঙ্গে বাস্তবধর্মা কর্মে তৎপর হওয়ার জন্য আহ্বান জানিয়েছেন। বস্তুত তিনি কর্মশক্তিতে বলীয়ান মানুষের সন্ধান করেছেন। উদ্দীপকে আনিসের কর্মকাণ্ডে কর্মোদ্যমের দিকটি প্রকাশিত হয়েছে। আনিস ওপেনিং ব্যাটসম্যান হিসেবে খেলার দায়িত্ব পেয়ে অসুস্থ অবস্থায়ও খেলতে আগ্রহী। এতে তার ভাবের সঙ্গে বাস্তবধর্মী কর্মে তৎপর হওয়ার বিষয়টিও ফুটে উঠেছে। আনিসের কর্মকাণ্ডে কর্মশক্তিতে বলীয়ান মানুষের বৈশিষ্ট্য খুঁজে পাওয়া যায়। উদ্দিষ্ট আলোচনা থেকে একথা বলা যায় যে, উদ্দীপকের আনিস অসুস্থ অবস্থায়ও কর্মের মধ্য দিয়ে সফল হতে চেয়েছে। লেখক এরকম মানুষেরই সন্ধান করেছেন। 'ভাব ও কাজ' প্রবন্ধে ও প্রাবন্ধিক কর্মী হওয়ার ওপর অধিকতর গুরুত্বারোপ করেছেন। এ বিবেচনায় উদ্দীপকের আনিসের কাজের সঙ্গে 'ভাব ও কাজ' প্রবন্ধের লেখকের চাওয়া যুক্তিযুক্ত।

Explanation:


Sub-Questions:

================================================================================
Question #6 (ID: 679749)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পলান সরকার মানুষকে বই পড়ায় উৎসাহিত করতে বই বিতরণ করতেন। তাঁকে জিজ্ঞেস করা হলে তিনি জানিয়েছিলেন— কাজটি তিনি আত্মার টানে করেন। তিনি কাজের ক্ষেত্রে আত্মার গুরুত্বকে আমাদের সামনে তুলে ধরেছেন।

Options:
ক. মানুষকে মাতিয়ে তোলা যায় কী দিয়ে?
খ. মানুষকে কোমল জায়গায় ছোঁয়া দেওয়া আবশ্যক কেন?
গ. উদ্দীপকের পলান সরকার 'ভাব ও কাজ' প্রবন্ধের কোন ভাবাবেগে তাড়িত? ব্যাখ্যা করো।
ঘ. পলান সরকারের তাড়নাই কর্মসিদ্ধির পূর্বশর্ত'— 'ভাব ও কাজ' নিবন্ধের আলোকে উক্তিটি বিশ্লেষণ করো।


Correct Answer: 

Solution:
কমানুষকে মাতিয়ে তোলা যায় ভাব দিয়ে।খমানুষকে কব্জায় এনে কাজ আদায়ের জন্য তার কোমল জায়গায় ছোঁয়া দেওয়া আবশ্যক। ভাব-পাগলা এ দেশে মানুষ নিজের আবেগকে সব সময় নিয়ন্ত্রণে রাখতে সমর্থ হয় না। ভাবের বেড়াজালে বন্দি হয়ে নিজেকে সে ভাসিয়ে দেয় খেয়ালের স্রোতে। কাজকে অগোচরে রেখে ভাবকেই প্রাধান্য দিতে থাকে জীবনে। তাই তাকে কব্জায় এনে কার্যসিদ্ধির জন্য কোমল জায়গায় ছোঁয়া দিতে হয়।গউদ্দীপকের পলান সরকার 'ভাব ও কাজ' প্রবন্ধে আত্মাকে কর্মোপযোগী করার ভাবাবেগে তাড়িত। ভাবকে লেখক তাঁর প্রবন্ধে মন্দ বলেননি; কারণ ভাব ছাড়া কাজের আবেগ সঞ্চারিত হয় না। কিন্তু কেবল ভাববিলাসী হয়ে বসে থাকলে কর্ম-উদ্দীপনা নষ্ট হতে থাকে। কারণ কর্ম ছাড়া শুধু ভাব প্রদর্শনের বাস্তবিক কোনো মূল্য নেই। কর্মের মধ্য দিয়েই ভাব তথা আত্মা পরিপূর্ণতা পায়। উদ্দীপকের পলান সরকার আত্মার টানে মানুষকে বই পড়ায় উৎসাহিত করতেন। তিনি নিজের ভাবনাকে সীমাবদ্ধ না রেখে অন্য সবার মাঝে ছড়িয়ে দিয়েছেন। অর্থাৎ ভাবকে তিনি কর্মে রূপদানের মাধ্যমে মানুষের মাঝে ছড়িয়ে দিয়েছেন। একইভাবে 'ভাব ও কাজ' প্রবন্ধের প্রাবন্ধিকও ভাবের সঙ্গে কর্মশক্তির সমন্বয়ের মাধ্যমে আত্মচিন্তাকে রূপায়ণের কথা বলেছেন। সে বিবেচনায় পলান সরকার আলোচ্য প্রবন্ধে উল্লেখিত আত্মাকে কর্মোপযোগী করার ভাবাবেগে তাড়িত।ঘভাব ও কাজ' নিবন্ধের আলোকে বলা যায়, উদ্দীপকের পলান সরকারের তাড়নাই কর্মসিদ্ধির পূর্বশর্ত। 'ভাব ও কাজ' প্রবন্ধে প্রাবন্ধিক আত্মার উদ্বোধনের ওপর গুরুত্ব দিয়েছেন। কেননা আত্মা না জাগলে মানুষের মধ্যে কর্মের প্রেরণা সৃষ্টি হয় না। আবার কর্মহীন আত্মা জড়তাগ্রস্ত ছাড়া আর কিছুই নয়। আত্মাকে তাড়নার মধ্যে রাখলেই কেবল তা কর্ম সম্পাদনে ব্রতী হয়ে ওঠে। উদ্দীপকে বর্ণিত পলান সরকার নজরুলের অভিমতকে সমর্থন করেছেন তাঁর ভাবাদর্শ দিয়ে। তিনি মানুষের মধ্যে বই বিলিয়ে তাদের পড়তে উদ্বুদ্ধ করেন। এ ক্ষেত্রে এই মহত্তম কর্মটিকে তিনি আপন ভাবনার আঁধারে না রেখে কর্মের মাধ্যমে জনসম্মুখে তুলে ধরেছেন। উদ্দিষ্ট আলোচনা থেকে এ সিদ্ধান্তে আসা যায় যে, পলান সরকার আত্মার ভাবনাকে কুক্ষিগত করে রাখেননি। তাকে তিনি সবার মাঝে ছড়িয়ে দেওয়ার জন্য কর্মাশ্রয়ী হয়েছেন। বই বিতরণের কাজটি কঠিন হলেও তাঁর উদ্দীপনায় সেটি সহজ বলেই প্রতিভাত হয়েছে। তাঁর এ তাড়নাই তাঁকে কর্মব্রতী হতে সাহায্য করেছে। এ রকম তাড়না যেকোনো মানুষেরই কর্মসিদ্ধির পূর্বশর্ত। আলোচ্য প্রবন্ধেও প্রাবন্ধিক এ বিষয়ে আলোকপাত করেছেন। সে বিবেচনায় প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #7 (ID: 679751)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পরিশ্রম সৌভাগ্যের প্রসূতি। অবশ্য স্বল্প পরিশ্রমেও অনেকে সাফল্য লাভ করে। কারণ তারা অনেক বেশি উদ্যমী। তাদের কর্মতৎপরতা বাস্তবধর্মী। ভাবাবেগপূর্ণ অপরিকল্পিত কর্মে পরিশ্রম ও সময় উভয়ই বৃথা নষ্ট হয়। তাতে আশানুরূপ ফল লাভ করা সম্ভব হয় না। তাই কাঙ্ক্ষিত ফললাভের জন্য বাস্তবমুখী কর্ম সম্পাদনে ব্রতী হওয়া প্রয়োজন।

Options:
ক. 'লা-পরওয়া' শব্দটির অর্থ কী?
খ. 'ভাবের ঘরে চুরি করিও না'- ব্যাখ্যা করো।
গ. উদ্দীপকে প্রকাশিত দিকটি 'ভাব ও কাজ' প্রবন্ধের কোন ভাবনাকে উপস্থাপন করে? ব্যাখ্যা করো।
ঘ. উদ্দীপকের শেষ লাইনের বক্তব্যেই 'ভাব ও কাজ' প্রবন্ধের লেখকের মনোভাব ব্যক্ত হয়েছে”— মন্তব্যটি যাচাই করো।


Correct Answer: 

Solution:
কলা-পরওয়া' শব্দটির অর্থ হলো— গ্রাহ্য না করা।খউদ্দেশ্যহীন ভাব অনর্থক বলে লেখক বিনা কারণে ভাবের ঘরে চুরি করতে নিষেধ করেছেন। লেখকের মতে, কার্যের সম্ভাবনা-অসম্ভাবনার কথা বিবেচনা করে কাজে নামলে মানুষের উৎসাহ অনর্থক নষ্ট হয় না। এজন্য প্রথমেই চোখ খুলে দেখা উচিত। অন্যথায় উদ্দেশ্যহীন ভাব মানুষের আগ্রহকে বিনষ্ট করে। এজন্য প্রাবন্ধিক অযথা মানুষকে ভাবের ঘরে চুরি করতে নিষেধ করেছেন।গউদ্দীপকে প্রকাশিত পরিশ্রমের গুরুত্বের দিকটি 'ভাব ও কাজ' প্রবন্ধের কর্মশক্তির সমন্বয়ের ভাবনাকে উপস্থাপন করে। 'ভাব ও কাজ' প্রবন্ধে মানুষের কর্মশক্তির সঠিক ব্যবহারের কথা ব্যক্ত করা হয়েছে। এই পৃথিবীতে যারাই সফল হয়েছেন তারা নিজেদের মেধা ও যোগ্যতাকে কাজে লাগিয়েই তা করতে পেরেছেন। আলস্য ও ভাবাবেগে সময় কাটিয়ে কেউই কাঙ্ক্ষিত লক্ষ্যে উপনীত হতে পারেনি। কর্মশক্তির যথাযথ প্রয়োগের মাধ্যমেই সাফল্য লাভ সম্ভব। উদ্দীপকে ভাবাবেগের চেয়ে কর্মতৎপরতাকে গুরুত্ব দেওয়া হয়েছে। ভাবাবেগপূর্ণ অপরিকল্পিত শ্রম ও সময় দুটোকেই নষ্ট করে। তাই উদ্দীপকে কর্মশক্তি ও সঠিক উদ্যোগ নেওয়ার আহ্বান জানানো হয়েছে। 'ভাব ও কাজ' প্রবন্ধেও প্রাবন্ধিক ভাবের সঙ্গে কর্মতৎপরতার সংযোগ সাধনের কথা বলেছেন, যা উদ্দীপকের বক্তব্যের অনুগামী।ঘউদ্দীপকের শেষ লাইনের বাস্তবমুখী কর্মসম্পাদনে ব্রতী হওয়ার বক্তব্যে 'ভাব ও কাজ' রচনার লেখকের মনোভাব ব্যক্ত হয়েছে বলেই আমি মনে করি। আমাদের জীবনে প্রতিটি মুহূর্তই মূল্যবান। তাই প্রতিটি মুহূর্তকে পরিকল্পিতভাবে কাজে লাগানোর চেষ্টা করতে হবে। এলোমেলোভাবে কাজ করলে যেমন সময় অপচয় হয়, তেমনি কাঙ্ক্ষিত লক্ষ্যও হাতছাড়া হওয়ার সম্ভাবনা থাকে। 'ভাব ও কাজ' প্রবন্ধেও এ বিষয়ে আলোকপাত করা হয়েছে। উদ্দীপকের শেষ লাইনে সাফল্য লাভের জন্য বাস্তবমুখী কর্ম সম্পাদনের বিষয়টি আলোচিত হয়েছে। প্রতিটি কাজের একটি নির্দিষ্ট লক্ষ্য থাকে। তেমনি মানুষের জীবনেরও একটি গন্তব্য থাকে। সেই গন্তব্য বা লক্ষ্যকে স্পর্শ করতে হলে প্রয়োজন বাস্তবমুখী কর্ম সম্পাদন। ভাবাবেগের বশবর্তী হয়ে অবাস্তব কল্পনায় ভেসে চললে পরিশ্রম ও সময় বিফলে যাবে। তাই কাঙ্ক্ষিত ফললাভের জন্য বাস্তবমুখী কর্ম সম্পাদনে নিয়োজিত থাকা প্রয়োজন। 'ভাব ও কাজ' রচনায় উদ্দীপকের বক্তব্যের ভাবনাই প্রকাশ পেয়েছে। রচনাটিতে কর্মশক্তিকে কাজে লাগানোর গুরুত্ব তুলে ধরা হয়েছে। কেবল ভাবমগ্ন না হয়ে যারা কর্ম-উদ্যোগী হয়েছে, তারাই জগতে সফলতার মুখ দেখেছে। যথাযথ পরিকল্পনা ও কাজের স্পৃহা নিয়ে যেসব মানুষ নিজের লক্ষ্যে স্থির থেকেছে তারাই স্মরণীয়-বরণীয় হয়েছে। এসব মানুষ সময়ের সঠিক ব্যবহার ও কখন কী করতে হবে সে বিষয়টি ভালোভাবে হিসাব কষেছে। তারপর নিজের মেধা, শ্রম ও যোগ্যতার সবটুকু ঢেলে দিয়ে প্রচেষ্টা চালিয়েছে। তারা যদি শুধু ভাবনার মধ্যে ডুবে থাকত তাহলে সফলতা পেত না। 'ভাব ও কাজ' রচনার লেখকের এই ভাবনাই উদ্দীপকের বাস্তবমুখী কর্মসম্পাদনে ব্রতী হওয়ার বক্তব্যে প্রকাশ পেয়েছে। সে বিবেচনায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 679754)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
তুমি স্বপ্নে রাজা হতে পারো, কোটি কোটি টাকা, বাড়ি-গাড়ির মালিক হতে পারো। কল্পলোকের সুন্দর গল্পও হতে পারো, কিন্তু বাস্তবতা ভিন্ন এক জগৎ। এখানে বড়ো হতে হলে পরিশ্রমের বিকল্প নেই। শিক্ষার দ্বারা নিজের সুপ্ত প্রতিভাকে জাগ্রত করে সঠিক কর্মানুশীলনের মাধ্যমে বড়ো হতে হবে। সুতরাং কল্পনার জগতে হাবুডুবু না খেয়ে দেশ ও জাতির কল্যাণে আত্মনিয়োগ করাই মনুষ্যত্বের পরিচায়ক।

Options:
ক. যিনি ভাবের বাঁশি বাজিয়ে জনসাধারণকে নাচাবেন তাঁকে কেমন হতে হবে?
খ. লেখক 'স্পিরিট' বা আত্মার শক্তিকে জাগিয়ে তুলতে বলেছেন কেন?
গ. উদ্দীপকটি 'ভাব ও কাজ' প্রবন্ধের যে দিকটি নির্দেশ করে, তা বর্ণনা করো।
ঘ. 'কল্পনার জগতে হাবুডুবু না খেয়ে দেশ ও জাতির কল্যাণে আত্মনিয়োগ করাই মনুষ্যত্বের পরিচায়ক'— মন্তব্যটি 'ভাব ও কাজ' প্রবন্ধের আলোকে মূল্যায়ন করো।


Correct Answer: 

Solution:
কযিনি ভাবের বাঁশি বাজিয়ে জনসাধারণকে নাচাবেন তাঁকে হতে হবে নিঃস্বার্থ ত্যাগী ব্যক্তি।খজীবনে মহৎ কিছু অর্জন করার জন্য লেখক 'স্পিরিট' বা আত্মার শক্তিকে জাগিয়ে তুলতে বলেছেন। 'স্পিরিট' বা আত্মার শক্তি মানুষের আসল শক্তি। এ শক্তির বলেই মানুষ জয় করেছে বিশ্বকে। ভাব-সাধনার মাধ্যমে প্রাপ্ত উদ্দীপনাকে কাজে রূপ দিতে হলে 'স্পিরিট'কে সঠিক পথে চালনার বিকল্প নেই। কেবল এর মধ্য দিয়েই জীবনে সাফল্য অর্জন করা সম্ভব। একারণেই লেখক সবার মাঝে এই শক্তির জাগরণ কামনা করেছেন।গউদ্দীপকটি 'ভাব ও কাজ' প্রবন্ধে বর্ণিত ভাবকে কাজে পরিণত করার দিকটিকে নির্দেশ করে। কাজী নজরুল ইসলাম 'ভাব ও কাজ' প্রবন্ধে ভাব ও কাজের পারস্পরিক সম্পর্ক তুলে ধরেছেন। মানুষকে উদ্বুদ্ধ করার ক্ষেত্রে ভাবের গুরুত্ব অপরিসীম। কিন্তু কেবল ভাবাবেগকে সম্বল করে জীবনে উন্নতি করা যায় না। লেখক তাই আমাদের ভাবাবেগকে নিয়ন্ত্রণে রেখে কর্মে তৎপর হওয়ার আহ্বান জানিয়েছেন। উদ্দীপকে মানুষের কল্পলোক ও বাস্তব জীবনের মধ্যে ব্যবধান নির্দেশ করা হয়েছে। কল্পনার জগতে মানুষ নিজেকে নানারূপে সাজিয়ে তুলতে পারে। কিন্তু বাস্তবে তা হতে গেলে পরিশ্রম ভিন্ন অন্য কোনো উপায় নেই। কেবল কল্পনার জগতে বিচরণ করলে জীবনের আসল উদ্দেশ্য অর্জিত হয় না। কর্মের গুণেই জীবন মহীয়ান হয়। 'ভাব ও কাজ' রচনাটিতেও একই কথা বলা হয়েছে।ঘভাব ও কাজ' প্রবন্ধে দেশ ও জাতির কল্যাণে ভাবাবেগ নিয়ন্ত্রণে রেখে কর্মে ব্রতী হওয়ার যে আহ্বান ধ্বনিত হয়েছে তা আলোচ্য উক্তিতে প্রকাশিত হয়েছে। 'ভাব ও কাজ' রচনায় কাজী নজরুল ইসলাম ভাব ও কাজের মধ্যকার তফাতকে নির্দেশ করেছেন। কেবল ভাবকে ধারণ করে জীবন সার্থক করা অসম্ভব। জীবনে সফলতা আসে কর্মশক্তি ও সঠিক উদ্যোগের মাধ্যমে। আর এর মধ্য দিয়ে মনুষ্যত্বের প্রকৃত পরিচয় ফুটে ওঠে। উদ্দীপকে কল্পনার জগত নিয়ে পড়ে থাকার অসারতা তুলে ধরা হয়েছে। কল্পলোকে জীবনকে অনেক সুন্দর করে গড়ে নেওয়া সম্ভব। কিন্তু তাকে বাস্তব রূপ দিতে গেলে কর্মপ্রয়াসের বিকল্প নেই। নিজের সুপ্ত প্রতিভার বিকাশ ঘটিয়ে দেশের কল্যাণে কাজ করাই মানবজীবনের মূল লক্ষ্য হওয়া উচিত। ভাবনাকে বাস্তবে রূপ দেয় কাজ। কাজের মধ্যেই মানুষের জীবনের সৌন্দর্য সূচিত হয়। তাই মানুষের সকল ভাবনা ও কাজের মূল উদ্দেশ্য হওয়া উচিত মানবকল্যাণ। কেবল নিজের স্বার্থসিদ্ধির জন্য কাজে ব্যস্ত থাকলে মনুষ্যত্বের অপমান করা হয়। আবার নিজের ভাবাবেগকে নিয়ন্ত্রণে ব্যর্থ হলে দেশ ও জাতির অমঙ্গল হয়। এভাবে আত্মার শক্তিকে অপব্যবহারের মাধ্যমে মনুষ্যত্ব কলুষিত হয়। কেবল কাজের ভাবনায় সময় নষ্ট করলেও মানবসত্তা প্রশ্নবিদ্ধ হয়। তাই ভাবজগৎকে প্রাধান্য না দিয়ে কর্মপ্রয়াসের মাধ্যমেই জীবনকে সার্থক করে তুলতে হবে। সেদিক বিবেচনায় প্রশ্নোত্ত মন্তব্যটি তাৎপর্যপূর্ণ।

Explanation:


Sub-Questions:

================================================================================
Question #9 (ID: 679756)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জেএসসি পরীক্ষায় ফলাফল খারাপ হওয়ায় সামিহা প্রতিজ্ঞা করেছিল, এসএসসি পরীক্ষায় ভালো ফলাফল করবই। কিন্তু সে অনুযায়ী লেখাপড়া করে না সামিহা। ফেসবুক নিয়েই সারাদিন ব্যস্ত থাকে সে।

Options:
ক. 'ভাব ও কাজ' প্রবন্ধে কোনটিকে 'মহাপাপ' বলা হয়েছে?
খ. ভাবের সুরা পান করো ভাই কিন্তু জ্ঞান হারাইও না— বলতে প্রাবন্ধিক কী বোঝাতে চেয়েছেন?
গ. উদ্দীপকের সামিহার কর্মকাণ্ড 'ভাব ও কাজ' প্রবন্ধের কোন দিককে নির্দেশ করে? ব্যাখ্যা করো।
ঘ. উদ্দীপকের সামিহাকে প্রাবন্ধিকের বক্তব্য বাস্তবায়ন করতে হলে কী কী পদক্ষেপ নিতে হবে? 'ভাব ও কাজ' প্রবন্ধের আলোকে বিশ্লেষণ করো।


Correct Answer: 

Solution:
কভাব ও কাজ' প্রবন্ধে আত্মার শক্তিকে অন্যের প্ররোচনায় নষ্ট করাকে মহাপাপ বলা হয়েছে।খআলোচ্য উত্তিটি দ্বারা ভাবাবেগকে নিয়ন্ত্রণে রেখে জ্ঞান-বুদ্ধির সমন্বয়ে কাজ করার আহ্বান জানানো হয়েছে। মানুষকে কাজে উদ্বুদ্ধ করতে ভাবের গুরুত্ব অপরিসীম। কিন্তু শুধু ভাব দিয়ে কাজ হয় না। অতি ভাবের স্রোতে গা ভাসিয়ে কোনো সাফল্য অর্জন সম্ভব নয়। প্রাবন্ধিক কাজী নজরুল ইসলাম তাই ভাবকে নিয়ন্ত্রণে রেখে জ্ঞান-বুদ্ধি দিয়ে কাজ করার আহ্বান জানিয়েছেন।গউদ্দীপকের সামিহার কর্মকাণ্ড 'ভাব ও কাজ' প্রবন্ধে উল্লিখিত ভাবের দাস হয়ে কর্মশক্তি নষ্ট হওয়াকে নির্দেশ করে। 'ভাব ও কাজ' প্রবন্ধে প্রাবন্ধিক মানুষকে লাগামহীন কল্পনাবিলাসী হতে নিষেধ করেছেন। সেই সাথে তিনি সঠিক পরিকল্পনার ওপরও জোর দিয়েছেন। কেননা ভবিষ্যৎ পরিকল্পনা সঠিক না হলে মানুষ লক্ষ্য অর্জনে ব্যর্থ হয় এবং অযাচিতভাবে নিজের শক্তিকে নষ্ট করে। উদ্দীপকের সামিহা সারা দিন নানান পরিকল্পনা করে। কিন্তু বাস্তবে তা প্রয়োগ করতে অসমর্থ হয়। একারণে সে পরীক্ষায় ভালো ফলাফল করতে ব্যর্থ হয়। আলোচ্য প্রবন্ধে একইভাবে প্রাবন্ধিকও মনে করেন, শুধু ভাব দিয়ে মহৎ কিছু অর্জিত হয় না। তার জন্য কর্মশক্তি এবং সঠিক উদ্যোগের দরকার হয়। উদ্দীপকের সামিহার মধ্যে এ দিকটি অনুপস্থিত। এ কারণে সে তার কর্মশক্তিকে নষ্ট করেছে। এদিক বিবেচনায় সামিহার কর্মকাণ্ডে 'ভাব ও কাজ' প্রবন্ধের উল্লিখিত কর্মস্পৃহাবিহীন ভাবালুতার দিকটিকে নির্দেশ করে।ঘউদ্দীপকের সামিহাকে 'ভাব ও কাজ' প্রবন্ধের প্রাবন্ধিকের বক্তব্য বাস্তবায়নের জন্য সাধনার পাশাপাশি বাস্তবধর্মী কর্মে তৎপর হতে হবে। 'ভাব ও কাজ' প্রবন্ধে লেখক ভাব ও কাজের প্রকৃত স্বরূপ তুলে ধরেছেন। তিনি ভাবকে ক্ষণস্থায়ী বলে উল্লেখ করেছেন, যাকে কেবল কাজ দিয়েই বাস্তবিক রূপ দেওয়া যায়। তাই তিনি এ প্রবন্ধে মানুষকে ভাবের দাস না হয়ে, কাজের দাস হতে বলেছেন। উদ্দীপকের সামিহা পরিকল্পনা করে কিন্তু বাস্তবায়ন করে না। পরিণামে পরীক্ষায় ফলাফল খারাপ হয় তার। মূলত সে ভাবের দাস হলেও কর্মের দাস হয়ে উঠতে পারেনি, তাই সফলতা লাভ তার পক্ষে সম্ভবপর হয়ে ওঠেনি। উদ্দীপক এবং 'ভাব ও কাজ' প্রবন্ধের বিশ্লেষণে বলা যায়, ভাব ও কাজের মধ্যে সমন্বয় সাধন করে চলাই উত্তম। যারা এ দিকটির প্রতি মনোযোগী তারা যেকোনো কাজের ক্ষেত্রেই বাস্তবসম্মত ও ফলপ্রসূ পরিকল্পনা গ্রহণ করে থাকে। অন্যদিকে যারা কেবল ভাবাবেগতাড়িত হয়ে দুর্বল পরিকল্পনার ভিত্তিতে কাজে নেমে পড়ে তারা ব্যর্থ হয়। এজন্য উদ্দীপকের সামিহাকে পরিকল্পনানুযায়ী কাজ করতে হবে এবং ভাবমগ্ন না হয়ে কর্মে প্রবৃত্ত হতে হবে। তাহলে সে সফল হতে পারবে এবং প্রাবন্ধিকের বক্তব্য বাস্তবায়ন করতে পারবে।

Explanation:


Sub-Questions:

================================================================================
Question #10 (ID: 679758)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমাদের দেশে হবে সেই ছেলে কবে

কথায় না বড়ো হয়ে কাজে বড়ো হবে।

মুখে হাসি বুকে বল, তেজে ভরা মন,

মানুষ হইতে হবে এই তার পণ।

দৃশ্যকল্প-২:

নন্দর ভাই কলেরায় মরে দেখিবে তারে কেবা

সকলে বলিল, যাওনা নন্দ করো না ভায়ের সেবা।

নন্দ বলিল, ভায়ের জন্য জীবনটা যদি দিই

না হয় দিলাম, অভাগা দেশের হইবে কী?

বাঁচাটা আমার অতি দরকার ভেবে দেখি চারদিক।

Options:
ক. কোন বিষয় বিবেচনা করে কাজে নামলে উৎসাহ অনর্থক নষ্ট হবে না?
খ. 'দশচক্রে ভগবান ভূত'- 'ভাব ও কাজ' প্রবন্ধে লেখক কেন এ কথা বলেছেন?
গ. দৃশ্যকল্প-২ 'ভাব ও কাজ' প্রবন্ধের কোন বৈশিষ্ট্যকে ধারণ করেছে? ব্যাখ্যা করো।
ঘ. “দৃশ্যকল্প-১-এর আহ্বানই 'ভাব ও কাজ' প্রবন্ধের লেখকের আহ্বান”— মন্তব্যটির যথার্থতা নিরূপণ করো।


Correct Answer: 

Solution:
ককাজের সম্ভাবনা-অসীম এরূপ ভাবনা প্রথমে বিবেচনা করে কাজে নামলে উৎসাহ অনর্থক নষ্ট হবে না।খঅসাধু ব্যক্তিদের প্ররোচনায় যথার্থ কর্মীও লক্ষ্যচ্যুত হতে পারে— বিষয়টি বোঝাতেই লেখক প্রশ্নোক্ত কথাটি বলেছেন। 'ভাব ও কাজ' প্রবন্ধে বলা হয়েছে, ভাবের দ্বারা মানুষকে জাগিয়ে তোলা যায় কিন্তু যথাযথ পরিকল্পনা বা নেতৃত্ব ছাড়া মানুষকে জাগানোর চেষ্টা করলে ভালো উদ্যোগও নষ্ট হয়ে যেতে পারে। কারণ কাজের যথার্থ পরিকল্পনা না থাকলে লোকে নিরুৎসাহিত হয়ে কাজের উদ্যোগ নষ্ট করে ফেলে। এই সুযোগে ত্যাগের মুখোশপরা কিছু কর্মী সৎপথের কর্মীদের বিরুদ্ধে সাধারণ মানুষের মনকে বিষিয়ে তুলতে পারে। কেননা বহুলোকের ষড়যন্ত্রে অসম্ভবও সম্ভব হয়ে ওঠে। এজন্য লেখক প্রশ্নোত্ত কথাটির অবতারণা করেছেন।গদৃশ্যকল্প-২ 'ভাব ও কাজ' প্রবন্ধে উল্লিখিত মানুষের কল্যাণের পরিবর্তে নিজের স্বার্থসিদ্ধির বিষয়টিকে ধারণ করেছে। কাজী নজরুল ইসলামের 'ভাব ও কাজ' প্রবন্ধে ভাব ও কাজের স্বরূপ বর্ণিত হয়েছে। ভাব এমন একটি বিষয়, যা কর্মের মাধ্যমে বাস্তবে রূপলাভ করে। ভাবকে জাগিয়ে তুলতে হবে মানুষের কল্যাণের জন্য, নিজের স্বার্থ সিদ্ধির জন্য নয়। অপরপক্ষে, কাজের মধ্য দিয়েই মানুষ তার লক্ষ্য অর্জন করে। উদ্দীপকের নন্দর মধ্যে প্রবন্ধে উল্লিখিত ভাবের বৈশিষ্ট্যসমূহ প্রকট হয়েছে। তার মধ্যে কর্মের স্পৃহা সৃষ্টি হয়নি। তাই ভাব তাকে সাময়িকভাবে আবেগী করে তুললেও লক্ষ্য পূরণ করার প্রত্যয়ে সে বহু পেছনে রয়ে গেছে। এরকম ভাব মানুষের উৎসাহ, উদ্দীপনাকে নষ্ট করে। আলোচ্য প্রবন্ধেও এ বিষয়ে আলোকপাত করা হয়েছে। সে বিবেচনায় দৃশ্যকল্প-২-এ 'ভাব ও কাজ' প্রবন্ধের কর্মস্পৃহাবিহীন ভাবালুতার বৈশিষ্ট্যকে ধারণ করেছে।ঘউদ্দীপকে উল্লিখিত 'দৃশ্যকল্প-১-এর ছেলেটির পণই 'ভাব ও কাজ' প্রবন্ধের লেখকের আহ্বানে ধ্বনিত হয়েছে। 'ভাব ও কাজ' প্রবন্ধের লেখক একজন কর্মীর ভাবুক ও ত্যাগী মানসিকতার স্বরূপ নির্ণয় করেছেন। তাঁর মতে, ভাবাবিষ্ট ব্যক্তিমাত্রই কর্মী নয় আবার কর্মীমাত্রই ত্যাগী নয়। এ সব কিছুর সমন্বয়েই একজন আদর্শ মানুষ গড়ে ওঠে বলে লেখক মনে করেন। উদ্দীপকে এমন এক ছেলের আগমনের প্রত্যাশা করা হয়েছে, যে কথায় বড়ো না হয়ে কাজে বড়ো হবে। অর্থাৎ ভাবাবিষ্ট না হয়ে সে সত্যিকারের কর্মী হয়ে উঠবে। লেখক কর্মের মধ্য দিয়ে মানুষ হওয়ার যে প্রত্যয় ব্যক্ত করেছেন, তা ছেলেটির সংকল্পের মধ্য দিয়ে আমাদের কাছে স্পষ্ট হয়ে উঠেছে। 'ভাব ও কাজ' প্রবন্ধে প্রাবন্ধিক ভাবের গুরুত্বের স্বীকার করে আমাদের কর্মী হওয়ার আহ্বান জানিয়েছেন। উদ্দীপকের ছেলেটি ভাবগ্ন না হয়ে কর্মের মধ্য দিয়ে একজন আদর্শ মানুষ হয়ে উঠতে চেয়েছে। লেখক এমন মানুষেরই সন্ধান করেছেন। একজন আদর্শ কর্মী হওয়ার ওপর তিনি গুরুত্বারোপ করেছেন। তাই বলব, ছেলেটির পণই 'ভাব ও কাজ' প্রবন্ধে লেখকের আহ্বান হিসেবে প্রতিষ্ঠিত হয়েছে।

Explanation:


Sub-Questions:

================================================================================
Question #11 (ID: 679760)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অসাধ্য সাধন করেছেন মহাত্মা গান্ধী। তিনি মানুষকে ভালোবেসেছেন বলেই তাঁর কথায় সবাই কাজ করেছিলেন। তাঁর কথার সঙ্গে কাজের মিল আছে বলেই মানুষ তাঁকে ভালোসে আগলে রেখেছেন।

Options:
ক. 'বিদ্রোহী' কবিতাটি কোন পত্রিকায় প্রকাশিত হয়েছে?
খ. সোনার কাঠি বলতে কী বোঝানো হয়েছে?
গ. উদ্দীপকে মহাত্মা গান্ধীর মধ্যে 'ভাব ও কাজ' প্রবন্ধের কোন দিকটি বিদ্যমান? ব্যাখ্যা করো।
ঘ. 'তাঁর কথার সঙ্গে কাজের মিল আছে বলেই মানুষ তাঁকে ভালোবেসে আগলে রেখেছেন'— মন্তব্যটি 'ভাব ও কাজ' প্রবন্ধের আলোকে বিশ্লেষণ করো।


Correct Answer: 

Solution:
কবিদ্রোহী' কবিতাটি 'বিজলী' পত্রিকায় প্রকাশিত হয়।খভাব ও কাজ' প্রবন্ধে 'সোনার কাঠি' বলতে রূপকার্থে কাজের অনুপ্রেরণাকেই বোঝানো হয়েছে। রূপকথার কাহিনিতে সোনার কাঠির ছোঁয়ায় ঘুমন্ত রাজকন্যাকে জাগিয়ে তোলা হয়। রূপকথার সেই রাজকন্যার মতোই দেশের সাধারণ মানুষ যেন ঘুমিয়ে আছে। তাদের জাগিয়ে তুলতে পারলে বিপুল কর্ম সাধন সম্ভব। কর্মোদ্যমী করতে তাদের মাঝে সঞ্চার করতে হবে বিপুল প্রেরণা ও স্পৃহা। এই উদ্যোগকেই লেখক 'সোনার কাঠি' রূপকে প্রকাশ করেছেন।গউদ্দীপকে বর্ণিত মহাত্মা গান্ধীর মাঝে 'ভাব ও কাজ' প্রবন্ধে উল্লিখিত ভাবের মাধ্যমে লোকের মাঝে কর্মোদ্যম সৃষ্টির দিকটি প্রতিফলিত হয়েছে। কাজী নজরুল ইসলাম 'ভাব ও কাজ' প্রবন্ধের মানব জীবনের উন্নতির ক্ষেত্রে কাজের পাশাপাশি ভাবকেও গুরুত্বপূর্ণ বলে উল্লেখ করেছেন। ভাবের মাধ্যমে মানুষকে মাতিয়ে তুলে তাদের মাঝে কাজের স্পৃহা সৃষ্টি করা যায়। তবে লেখকের মতে, এ প্রক্রিয়াটি সঠিকভাবে পরিচালিত না হলে হিতে বিপরীত হতে পারে। মানুষকে ভাবের কথায় জাগিয়ে তুলে সময়মতো কার্যসিদ্ধি করতে না পারলে মানুষের উৎসাহ দীর্ঘ সময়ের জন্য ঝিমিয়ে পড়তে পারে। উদ্দীপকে উল্লিখিত মহাত্মা গান্ধী ছিলেন একজন মহান নেতা। তিনি নেতৃত্বের গুণে মানুষকে কাছে টানতে পেরেছিলেন। কেবল ভাবের কথায় নয়, কর্মক্ষেত্রেও সমান ব্রতী ছিলেন বলেই মানুষের কাছ থেকে ভালোবাসা পেয়েছিলেন তিনি। মানুষ তাঁকে বিশ্বাস করে, তাঁর আদর্শে অনুপ্রাণিত হয়ে দেশের কাজে আত্মনিয়োগ করে। 'ভাব ও কাজ' প্রবন্ধে বর্ণিত ভাব ও কাজের সুষ্ঠু সমন্বয়ের মধ্য দিয়ে যথাযথ ফল লাভে সফল হওয়ার দিকটিই মহাত্মা গান্ধীর মাঝে প্রকাশিত হয়েছে।ঘভাব ও কাজ' প্রবন্ধে মানব কল্যাণ ও দেশের উন্নতির লক্ষ্যে ভাব ও কাজের যথাযথ সমন্বয়ের ওপর গুরুত্ব আরোপ করা হয়েছে। আলোচ্য রচনায় কাজী নজরুল ইসলাম জীবনে সফলতা লাভের ক্ষেত্রে ভাব ও কাজ উভয়কেই গুরুত্বপূর্ণ বলে বিবেচনা করেছেন। ভাব জিনিসটা অবাস্তব উচ্ছ্বাস হলেও কাজের স্পৃহা সৃষ্টিতে এর প্রয়োজনীয়তা রয়েছে। আর কাজ হলো বস্তুজগতের সেই প্রক্রিয়া, যা ভাবকে কাজে রূপান্তরিত করে। তাই কাঙ্ক্ষিত ফল অর্জনের জন্য ভাব ও কাজ এ দুয়ের মাঝে যোগসূত্র সাধন করতে হবে। উদ্দীপকে বর্ণিত মহাত্মা গান্ধী নেতৃত্বের গুণে মানুষকে দেশের জন্য কাজ করার ক্ষেত্রে উদ্বুদ্ধ করতে পেরেছিলেন। মানুষের মাঝে তিনি আলোকিত চেতনার সঞ্চার করেছেন। সেই সঙ্গে কর্মোদ্যমী হয়ে মহৎ কাজে ঝাঁপিয়ে পড়ার দৃষ্টান্ত হিসেবে নিজেকে উপস্থাপন করেছেন। এ কারণেই মানুষ তাঁর ওপর বিশ্বাস স্থাপন করেছে, তাঁর দেখানো পথে কাজ করে দেশের উন্নতি সাধন করেছে। 'ভাব ও কাজ' প্রবন্ধেও দেশের জন্য এমন উদ্যোগ গ্রহণের কথা বলা হয়েছে। মানুষকে উদ্বুদ্ধ করার জন্য ভাবের গুরুত্ব অপরিসীম হলেও কেবল ভাব দিয়ে মহৎ উদ্দেশ্য সাধন করা সম্ভব হয় না। তার জন্য প্রয়োজন হয় কর্মশক্তি ও সঠিক উদ্যোগের। ভাবের আবেশ সৃষ্টির পাশাপাশি কাজের স্পৃহা সৃষ্টি করতে না পারলে ভালো উদ্যোগ নষ্ট হতে বাধ্য। অন্যদিকে যারা ভাবের সাথে সাথে কাজের বিষয়ে যত্নবান তারাই ব্যক্তিগত ও সমষ্টিগত সাফল্য লাভ করতে পারেন। মহাত্মা গান্ধী ছিলেন এমনই দুর্লভ গুণের অধিকারী। এ কারণেই কোটি কোটি ভারতবাসী তাঁর দেশপ্রেমের মন্ত্রে দীক্ষিত হয়ে দেশসেবায় আত্মনিয়োগ করেছিলেন। এমন মহৎ কর্মের অনুপ্রেরণা সৃষ্টি করতে পেরেছিলেন বলেই তিনি মানুষের অফুরন্ত শ্রদ্ধা পেয়েছেন, আজও পাচ্ছেন।

Explanation:


Sub-Questions:

================================================================================
Question #12 (ID: 679761)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অষ্টম শ্রেণির ছাত্র মেহেদি। তার স্বপ্ন অনেক বড়ো ডাক্তার হবে। সে ভাবতে থাকে সারা দিন। সেবা করবে এ দেশের অসহায়-নিরন্ন লক্ষ-কোটি মানুষকে। কিন্তু কর্মশক্তি তার ভীষণ দুর্বল। স্কুলের লেখাপড়া সে করে না বললেই চলে। রাজউক উত্তরা মডেল কলেজ, ঢ।

Options:
ক. মানুষকে মুক্তির দিকে এগিয়ে নিয়ে যায় কোনটি?
খ. দেশের উন্নতির জন্য লেখকের মন্তব্য কী? ব্যাখ্যা করো।
গ. উদ্দীপকের মেহেদি 'ভাব ও কাজ' নিবন্ধের কোন মতাদর্শে বিশ্বাসী? বিশ্লেষণ করো।
ঘ. “মেহেদির উক্ত মতাদর্শ ব্যক্তির স্বাভাবিক সাফল্যের অন্তরায়”— 'ভাব ও কাজ' প্রবন্ধের আলোকে মূল্যায়ন করো।


Correct Answer: 

Solution:
কমানুষকে মুক্তির দিকে এগিয়ে নিয়ে যায় তার ব্যক্তিস্বাতন্ত্র্য।খদেশের উন্নতির জন্য লেখক ভাবের সঙ্গে সঙ্গে বাস্তবধর্মী কর্মে তৎপর হওয়ার কথা বলেছেন। লেখক দেশের কল্যাণ ও উন্নতির জন্য কর্মের শক্তিকে জাগিয়ে তুলতে বলেছেন। তিনি মানুষকে ভাবাবেগে বিহ্বল হয়ে কাণ্ডজ্ঞান হারাতে নিষেধ করেছেন। তিনি মনে করেন, মানুষকে ভাবের দাস না হয়ে ভাবকে নিজের দাস বানাতে হবে। অন্ধের মতো কারও অনুকরণ না করে ব্যক্তিস্বাতন্ত্র্যে উজ্জীবিত হয়ে বাস্তবজ্ঞানকে কাজে লাগাতে হবে। এভাবেই দেশের উন্নতি হবে বলে লেখক মনে করেন।গউদ্দীপকের মেহেদি 'ভাব ও কাজ' প্রবন্ধে বর্ণিত কাজ না করে শুধু ভাবাবেগে উদ্বেল হওয়ার মতাদর্শে বিশ্বাসী। আলোচ্য প্রবন্ধে লেখক ভাব ও কর্মস্পৃহার সমন্বয়ের প্রতি গুরুত্বারোপ করেছেন। তিনি মনে করেন, মানুষকে অনুপ্রাণিত করতে ভাব বিষয়টি জরুরি। কিন্তু শুধু ভাবাবেগে বিহ্বল হলেই লক্ষ্য অর্জিত হয় না। এর জন্য যথাযথ পরিকল্পনা, উদ্যোগ এবং কাজ করার প্রয়োজন হয়। উদ্দীপকের মেহেদি অনেক বড়ো ডাক্তার হতে চায়। সেবা করতে চায় এ দেশের অসহায় চিকিৎসাবঞ্চিত মানুষের। এ ভাবনা ভেবেই সে দিন কাটায়। ডাক্তার হওয়ার জন্য যেমন পড়ালেখা করা উচিত তা সে করে না বললেই চলে। অর্থাৎ মেহেদি ভাবের আবেগেই শুধু উদ্বেল, কিন্তু তার মধ্যে যথাযথ পরিকল্পনা ও কাজের স্পৃহা নেই। আলোচ্য প্রবন্ধেও লেখক এমন মানুষদের কথা বলেছেন যারা ভাবের উচ্ছ্বাসে উদ্বেলিত হলেও বাস্তবধর্মী কাজে নিজেকে নিয়োজিত করে না। উদ্দীপকের মেহেদি আলোচ্য প্রবন্ধে বর্ণিত এমন মানসিকতারই অধিকারী।ঘভাব ও কাজ' প্রবন্ধের লেখক কর্মশক্তিকে কাজে না লাগিয়ে শুধু ভাবাবিষ্ট হওয়াকে ব্যক্তির সাফল্যের অন্তরায় বলে মত দিয়েছেন। আলোচ্য প্রবন্ধের লেখক ভাব ও কাজ নামক দুটি বিষয় নিয়ে নিজের সুচিন্তিত মত প্রকাশ করেছেন। তিনি মনে করেন, মানুষকে কোনো কাজে অনুপ্রাণিত করতে ভাবের উচ্ছ্বাস জরুরি। কিন্তু কাজটি সম্পন্ন করতে প্রয়োজন যথাযথ কর্মপরিকল্পনা ও কর্মস্পৃহা। উদ্দীপকের মেহেদি অনেক বড়ো ডাক্তার হয়ে দেশের চিকিৎসাবঞ্চিত মানুষের সেবা করতে চায়। মহৎ এ চিন্তা করলেও একে বাস্তবে রূপ দিতে যা করা প্রয়োজন, তা সে করে না। আলোচ্য প্রবন্ধ অনুযায়ী তাকে ভাবাবেগে বিহ্বল কিন্তু কর্মপরিকল্পনায় দুর্বল বলে অভিহিত করা যায়। এ আচরণ সাফল্যের পথে অন্তরায়। 'ভাব ও কাজ' প্রবন্ধে লেখক মানুষকে ভাবের দাস না হওয়ার পরামর্শ দিয়েছেন। ভাবকে নিজের দাস হিসেবে নিয়োগ দিতে না পারলে ভাবের কোনো সার্থকতা নেই। ভাবের মাধ্যমে জাগ্রত হয়ে কাজের মাধ্যমে লক্ষ্য অর্জন করতে হবে। শুধু ভাবাবিষ্ট হওয়া নয়, এর সঙ্গে পরিকল্পিত কর্মশক্তি ও কাজের স্পৃহা থাকতে হবে। তা না হলে শুধু ভাবের দ্বারা কার্যসিদ্ধি হবে না। উদ্দীপকের মেহেদি শুধু ভাবাবেগে সিক্ত, যে মানসিকতা সাফল্যের পথের অন্তরায় বলেই আলোচ্য প্রবন্ধের লেখক মত দিয়েছেন।

Explanation:


Sub-Questions:

