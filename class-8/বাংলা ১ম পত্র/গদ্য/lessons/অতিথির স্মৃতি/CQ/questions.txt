================================================================================
Question #1 (ID: 679582)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
লালমনিরহাটের যুবায়ের প্রায় ১০ বছর ধরে তার পোষা হাতি কালাপাহাড়কে দিয়ে লাকড়ি টানা, চাষ করা, সার্কাস দেখানো ইত্যাদি কাজ করে আসছিল। কিন্তু বর্তমানে দারিদ্র্যের কারণে হাতির খোরাক জোগাড় করতে না পেরে একদিন সে কালাপাহাড়কে বিক্রি করে দিল। ক্রেতা কালাপাহাড়কে নিতে এসে ওর পায়ে বাঁধা রশি ধরে হাজার টানাটানি করে একচুলও নাড়াতে পারল না। কালাপাহাড়ের দুচোখ বেয়ে শুধু টপটপ করে জল গড়িয়ে পড়ছে। পরদিন খদ্দের আরও বেশি লোকজন সাথে করে এসে কালাপাহাড়কে নিয়ে যাবে বলে চলে যায়। কিন্তু ভোরবেলা যুবায়ের দেখে-কালাপাহাড় মরে পড়ে আছে। হাউমাউ করে সে চিৎকার করে আর বলে- ওরে আমার কালাপাহাড়, অভিমান করে তুই চলে গেলি।'

Options:
ক. শরৎচন্দ্র চট্টোপাধ্যায় কলকাতা বিশ্ববিদ্যালয় থেকে কোন পদক লাভ করেন?
খ. লেখক দেওঘর থেকে বিদায় নিতে নানা অজুহাতে দিন দুই দেরি করলেন কেন? ব্যাখ্যা করো।
গ. কালাপাহাড়ের আচরণ ও 'অতিথির স্মৃতি' গল্পের অতিথির আচরণ কীভাবে ভিন্ন— বর্ণনা করো।
ঘ. “উদ্দীপকের যুবায়েরের অনুভূতি আর 'অতিথির স্মৃতি' গল্পের লেখকের অনুভূতি একই ধারায় উৎসারিত"- মন্তব্যটির যথার্থতা বিচার করো।


Correct Answer: 

Solution:
কশরৎচন্দ্র চট্টোপাধ্যায় কলকাতা বিশ্ববিদ্যালয় থেকে জগত্তারিণী স্বর্ণপদক লাভ করেন।খঅতিথির প্রতি মমতার টান কাটাতে না পেরে লেখক দেওঘর থেকে বিদায় নিতে দিন-দুই দেরি করেন। চিকিৎসকের পরামর্শে বায়ু পরিবর্তনের জন্য দেওঘরে গিয়ে লেখক একটি কুকুরকে সঙ্গী হিসেবে পান। কুকুরটিকে তিনি অতিথি হিসেবে বরণ করে নেন। ধীরে ধীরে কুকুরটির সঙ্গে তাঁর মমত্বের সম্পর্ক তৈরি হয়। এ কারণে চলে আসার সময় হলেও লেখক কুকুরটিকে ছেড়ে যাওয়ার কথা ভেবে ব্যথিত হন। এজন্যই দেওঘর থেকে বিদায় নিতে নানা অজুহাতে লেখক দিন দুই দেরি করেন।গভালোবাসার বহিঃপ্রকাশে কালাপাহাড় ও গল্পের অতিথির মধ্যে সাদৃশ্য থাকলেও আচরণগত দিক দিয়ে দুজনের মধ্যে পার্থক্য লক্ষ করা যায়। 'অতিথির স্মৃতি' গল্পে লেখক দেওঘরে গিয়ে একটি কুকুরের সঙ্গ লাভ করেন। তিনি কুকুরটিকে স্নেহ-ভালোবাসা দিয়ে কাছে টেনে নেন। কুকুরটিও তাঁর ভালোবাসা পেয়ে বশ্যতা স্বীকার করে। বাড়িতে এসে তাঁর খোঁজ করা, পথের ধারে তাঁর জন্য অপেক্ষা করা কুকুরটির নিত্যদিনের কাজে পরিণত হয়। লেখকের বিদায় নেওয়ার সময়ও অতিথি স্টেশন পর্যন্ত চলে আসে। উদ্দীপকের যুবায়েরের সঙ্গে তার পোষা প্রাণী কালাপাহাড়ের সম্পর্ক প্রায় দশ বছরের। সংগত কারণেই তাদের মধ্যকার সম্পর্কে গভীরতা আরও বেশি। এরই প্রকাশ লক্ষ করা যায় কালাপাহাড়ের মধ্যে। একারণে কালাপাহাড়কে বিক্রি করে দিলে সে খুব কষ্ট পায় এবং তার বহিঃপ্রকাশও ভিন্নভাবে প্রকাশ পায়। 'অতিথির স্মৃতি' গল্পের অতিথি কষ্ট পেলেও সে তেমন কিছুই করতে পারেনি। কিন্তু কালাপাহাড় ভীষণভাবে তার প্রতিক্রিয়া ব্যক্ত করে। সে কোনোভাবেই বাড়ি ছাড়তে চায়নি। অবশেষে মৃত্যুর মধ্য দিয়ে সে চূড়ান্ত ভালোবাসার প্রকাশ ঘটিয়েছে, যা অতিথির আচরণের থেকে সম্পূর্ণ ভিন্ন। অর্থাৎ, 'অতিথির স্মৃতি' গল্পের অতিথি ও উদ্দীপকের কালাপাহাড় দুজনেই তাদের মনিবের ভালোবাসা প্রকাশ করে। কিন্তু তাদের আচরণে ভিন্নতা দেখা যায়।ঘঅসহায় প্রাণীর প্রতি ভালোবাসার দিক থেকে উদ্দীপকের যুবায়ের এবং 'অতিথির স্মৃতি' গল্পের লেখকের অনুভূতি একই ধারায় প্রবহমান। উদ্দীপকের যুবায়ের পোষা হাতি কালাপাহাড়ের মৃত্যুতে শোক প্রকাশ করেছেন।গল্পের লেখকও কুকুরটিকে ছেড়ে আসতে গিয়ে কষ্ট পেয়েছেন। উভয়ের অনুভূতিই কষ্টের। উদ্দীপকের কালাপাহাড়ের মৃত্যুতে যুবায়ের অশেষ মনোযাতনায় ভোগে। দশ বছর ধরে পোষা হাতিটির মৃত্যুতে সে কান্নায় ভেঙে পড়ে।একইভাবে, গল্পের লেখকও কুকুরটিকে ছেড়ে বাড়ি যাওয়ার আগ্রহ হারিয়ে ফেলেন। পোষা প্রাণীকে হারিয়েও মানুষ কষ্ট পায়, শোকে কাতর হয়। নিরীহ প্রাণীর প্রতি ভালোবাসা এবং তাকে হারানোর কষ্টের দিক থেকে আলোচ্য গল্পের লেখক ও উদ্দীপকের যুবায়েরের অনুভূতি অভিন্ন। এক্ষেত্রে দশ বছরের পালিত কালাপাহাড়কে হারিয়ে যুবায়ের যেমন শোকে কাতর হয়েছে তেমনি গল্পের লেখকও কুকুরটিকে ছেড়ে ফিরে যাওয়ার সময় ব্যথিত হয়েছেন। এদিক থেকে তাঁদের অনুভূতি একই ধারায় উৎসারিত।

Explanation:


Sub-Questions:

================================================================================
Question #2 (ID: 679585)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রতন অফিস থেকে বাড়ি ফেরার পথে রাস্তার পাশে একটি গর্তে একটি বিড়ালছানাকে আটকে থাকতে দেখে রিকশাওয়ালার সাহায্যে সে বিড়ালটিকে উদ্ধার করে পরিষ্কার করে বাড়ি নিয়ে আসে। খুব অল্প সময়ে বিড়ালটি তাদের পরিবারের একজন হয়ে ওঠে।

Options:
ক. সন্ধ্যার আগেই ঘরে প্রবেশ করা প্রয়োজন ছিল কাদের?
খ. মালি-বৌ কুকুরটাকে সহ্য করতে পারত না কেন?
গ. রতনের মধ্যে 'অতিথির স্মৃতি' গল্পের কোন বিশেষ দিকটি ফুটে উঠেছে? ব্যাখ্যা করো।
ঘ. জীবনের প্রতি ভালোবাসা মানবমনের এক পরম অনুভূতি'— উদ্দীপক ও 'অতিথির স্মৃতি' গল্পের আলোকে মন্তব্যটির যথার্থতা নিরূপণ করো।


Correct Answer: 

Solution:
কসন্ধ্যার আগেই ঘরে প্রবেশ করা প্রয়োজন ছিল বাতব্যাধিগ্রস্ত বৃদ্ধ লোকদের।খবেঁচে যাওয়া খাবারে ভাগীদার হওয়ায় মালি-বৌ কুকুরটাকে সহ্য করতে পারত না। লেখক সন্ধ্যায় ঘুরতে বের হলে পথের একটি কুকুর তার সঙ্গী হয়। তিনি কুকুরটিকে বাড়িতে ডেকে এনে চাকরদের বলে দেন কুকুরটাকে খেতে দিতে। বাড়িতে যে খাবারগুলো বেঁচে যেত তা মালি-বৌ নিয়ে যেত। কিন্তু কুকুরটিকে খেতে দেওয়ায় সে এই অধিকার থেকে বঞ্চিত হয়। তাই মালি-বৌ কুকুরটিকে সহ্য করতে পারত না।গউদ্দীপকের রতনের মধ্যে 'অতিথির স্মৃতি' গল্পে বর্ণিত অবলা প্রাণীর প্রতি অকৃত্রিম মমত্ববোধের দিকটি ফুটে উঠেছে। মানুষ মানুষে যেমন স্নেহ-প্রীতির সম্পর্ক গড়ে ওঠে, তেমনি অন্য প্রাণীর সঙ্গেও মানুষের এমন সম্পর্ক গড়ে উঠতে পারে। আলোচ্য গল্পে লেখক ও অতিথি কুকুরটির স্নেহ-প্রীতির সম্পর্কের মধ্য দিয়ে আমরা এর প্রমাণ পাই। উদ্দীপকে একটি ইতর প্রাণীর প্রতি রতনের মমত্ববোধ ফুটে উঠেছে। রতন অফিস থেকে ফেরার পথে রাস্তার পাশে গর্তে একটি বিড়ালছানাকে আটকে থাকতে দেখে। এ সময় বিড়ালছানাটির প্রতি তার সহানুভূতি জন্মায়। রিকশাওয়ালার সাহায্যে সে বিড়ালটিকে উদ্ধার করে। এরপর পরিষ্কার করে বিড়ালছানাটিকে বাড়িতে নিয়ে আসে। সে বিড়াল ছানাটির খুব যত্ন নেয়, তাকে নিয়মিত খাবার দেয়। এভাবে ধীরে ধীরে বিড়ালছানাটির সাথে তার সৌহার্দপূর্ণ সম্পর্ক গড়ে ওঠে। খুব অল্প সময়েই বিড়াল ছানাটি তাদের পরিবারের একজন হয়ে ওঠে। একইভাবে 'অতিথির স্মৃতি' গল্পেও আমরা অবলা প্রাণীর প্রতি মানুষের অকৃত্রিম ভালোবাসার পরিচয় পাই। এ গল্পে একটি কুকুরের সাথে লেখকের স্নেহ-প্রীতির সম্পর্ক গড়ে ওঠে। লেখক কুকুরটি নিয়মিত খোঁজ-খবর নেন এবং চাকরদেরকেও বলে দেন নিয়মিত। ইতর প্রাণীর প্রতি লেখকের এই ভালোবাসার দিকটিই উদ্দীপকে ফুটে উঠেছে।ঘজীবনের প্রতি ভালোবাসা মানবমনের এক পরম অনুভূতি।'— উদ্দীপক ও 'অতিথির স্মৃতি' গল্পের আলোকে মন্তব্যটি যথার্থ। সংবেদনশীল মানুষেরা মানবেতর প্রাণীদের প্রতি সহানুভূতিশীল হয়। 'অতিথির স্মৃতি' গল্পের লেখকও তেমনই এক ব্যক্তিত্ব। তাই অল্প সময়ের মধ্যেই অতিথি কুকুরটিকে তিনি আপন করে নেন। উদ্দীপকের রতন অফিস থেকে ফেরার পথে রাস্তার পাশের গর্তে একটি বিড়ালছানাকে আটকে থাকতে দেখে। তার সংবেদনশীল মনে বিড়ালছানাটির জন্য দয়ার উদ্রেক হয়। তাই সে রিকশা থামিয়ে রিকশাওয়ালার সাহায্যে বিড়ালছানাটিকে উদ্ধার করে। এরপর সেটিকে পরিষ্কার করে বাড়িতে নিয়ে আসে এবং ছানাটির যত্ন নেয়। এভাবে অল্প কয়েক দিনের মধ্যেই বিড়াল ছানাটির সাথে তার সদ্ভাব গড়ে ওঠে। এক সময় বিড়াল ছানাটি যেন তাদের পরিবারেরই একজন হয়ে ওঠে। 'অতিথির স্মৃতি' গল্পে দেওঘরে বেড়াতে আসা অসুস্থ লেখকের সাথে পথের একটি কুকুরের সখ্য গড়ে ওঠে। লেখক কুকুরটিকে বাড়িতে ডেকে এনে অতিথির ন্যায় আপ্যায়ন করেন। শুধু তা-ই নয়, তিনি বাড়ির চাকরদের বলে দেন তারা যেন কুকুরটির যত্ন নেয় এবং খাবার দেয়। ধীরে ধীরে লেখক কুকুরটির সাথে মায়ার বন্ধনে আবদ্ধ হন। তাই তো দেওঘর থেকে বিদায় নেওয়ার সময় প্রিয় কুকুরটির বিচ্ছেদব্যথায় তিনি কাতর হয়ে পড়েন। একইভাবে উদ্দীপকের রতনও বিড়ালছানাটিকে ভালোবেসেছে। জীবনের প্রতি ভালোবাসাই তাদের এমন মনোভাবের কারণ। আর সে অনুভূতি থেকেই তারা অবলা প্রাণীর প্রতি ভালোবাসা পোষণ করে তৃপ্ত হয়েছেন। সে বিবেচনায় প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 679590)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মহেশ দরিদ্র বর্গাচাষি গফুরের অতি আদরের একমাত্র ষাঁড়। কিন্তু দারিদ্র্যের কারণে ওকে ঠিকমতো খড়-বিচুলি খেতে দিতে পারে না। জমিদারের কাছে সামান্য খড় ধার চেয়েও পায় না। নিজে না খেয়ে থাকলেও গফুরের দুঃখ নেই। কিন্তু মহেশকে খাবার দিতে না পেরে তার বুক ফেটে যায়। তাই সে মহেশের গলা জড়িয়ে ধরে কাঁদতে কাঁদতে বলে— মহেশ, তুই আমার ছেলে। তুই আমাদের আট সন প্রতিপালন করে বুড়ো হয়েছিস। তোকে আমি পেট ভরে খেতে দিতে পারি নে, কিন্তু তুই তো জানিস আমি তোকে কত ভালোবাসি। মহেশ প্রত্যুত্তরে গলা বাড়িয়ে আরামে চোখ বুজে থাকে।

Options:
ক. 'অতিথির স্মৃতি' গল্পে একটু দেরি করে আসত কোন পাখি?
খ. 'আতিথ্যের মর্যাদা লঙ্ঘন' বলতে কী বোঝানো হয়েছে?
গ. উদ্দীপকের সাথে 'অতিথির স্মৃতি' গল্পের যে দিকটির মিল রয়েছে, তা ব্যাখ্যা করো।
ঘ. “উদ্দীপকের গফুরের মানসিকতা 'অতিথির স্মৃতি' গল্পের লেখকের মানসিকতারই প্রতিরূপ”— মন্তব্যটির যথার্থতা নিরূপণ করো।


Correct Answer: 

Solution:
কঅতিথির স্মৃতি' গল্পে একটু দেরি করে আসত বেনে-বৌ পাখি।খআতিথ্যের মর্যাদা লঙ্ঘন' বলতে বাড়িতে অনাকাঙ্ক্ষিতভাবে অতিথির দীর্ঘ সময় অবস্থান করাকে বোঝানো হয়েছে। কুকুরটির সঙ্গে লেখকের সখ্য হওয়ার পরের দিন কুকুরটি লেখকের নিমন্ত্রণ রক্ষা করে। কিন্তু এরপরও কুকুরটি ওই বাড়িতে অবস্থান করে। বাড়িতে অতিথির এরূপ দীর্ঘ সময় অবস্থান মূলত আতিথ্যের লঙ্ঘন। সাধারণ বিচারে কুকুরটি এ মর্যাদা লঙ্ঘন করেছে। তাই বলা যায়, 'আতিথ্যের মর্যাদা লঙ্ঘন' বলতে বাড়িতে কুকুরটির এই দীর্ঘসময় অবস্থান করাকেই বোঝানো হয়েছে।গউদ্দীপকের সাথে 'অতিথির স্মৃতি' গল্পে প্রকাশিত অবলা প্রাণীর প্রতি অকৃত্রিম মমত্ববোধের দিকটির মিল রয়েছে। মানুষ কখনো কখনো মানবেতর প্রাণীর সঙ্গেও স্নেহ-প্রীতির সম্পর্কে জড়িয়ে পড়ে। নানা বাধার মুখেও সেই সম্পর্ক টিকিয়ে রাখতে চায়। 'অতিথির স্মৃতি' গল্পে কুকুরটির প্রতি এমনই ঘটনার ছায়াপাত ঘটেছে লেখকের আচরণের মধ্য দিয়ে। উদ্দীপকের বর্ণনায় প্রিয় ষাঁড় মহেশের প্রতি গফুরের আচরণেও এ বিষয়টিই প্রকাশ পেয়েছে। উদ্দীপকের গফুর 'অতিথির স্মৃতি' গল্পের লেখকের মতোই তার পোষা প্রাণীটির প্রতি গভীর মমতা প্রকাশ করেছে। আদরের ষাঁড় মহেশকে সে নিজের সন্তানের মতোই ভালোবাসে। মহেশের সঙ্গে কথা বলতে গিয়ে সে কান্নায় ভেঙে পড়ে। কারণ, প্রিয় প্রাণীটিকে সে পেট পুরে খেতে দিতে পারে না, যা গফুরকে সব সময় কষ্ট দেয়। একইভাবে, আলোচ্য গল্পের গল্পকথকও একটি পথের কুকুরের সঙ্গে মমত্বের সম্পর্কে আবদ্ধ হন। গল্পের সর্বত্রই কুকুরটির প্রতি তার মমত্বের পরিচয় ফুটে উঠেছে। এদিক থেকে উদ্দীপকের সঙ্গে 'অতিথির স্মৃতি' গল্পের মিল রয়েছে।ঘ“উদ্দীপকের গফুরের মানসিকতা 'অতিথির স্মৃতি' গল্পের লেখকের মানসিকতারই প্রতিরূপ।” — মন্তব্যটি যথার্থ। 'অতিথির স্মৃতি' গল্পে একটি পথের কুকুরের সঙ্গে লেখকের স্নেহ-মমত্বের সম্পর্ক গড়ে ওঠে। কুকুরটির প্রতি সহানুভূতিশীল হয়ে লেখক তাকে বরণ করে নেন অতিথির মর্যাদায়। অবলা প্রাণীর প্রতি লেখকের এই মমত্ববোধের দিকটি উদ্দীপকের ঘটনাবর্তেও পরিলক্ষিত হয়। উদ্দীপকের দরিদ্র বর্গাচাষি গফুর 'অতিথির স্মৃতি' গল্পের লেখকের মতো তার পোষা প্রাণীটির প্রতি গভীর মমতা অনুভব করে। আট বছর ধরে যে ষাঁড়টি তাকে প্রতিপালন করে বুড়ো হয়েছে, তাকে ঠিকমতো খেতে দিতে না পারার দুঃখে তার চোখে পানি আসে। উদ্দীপকে ফুটে ওঠা অবলা প্রাণীর প্রতি মমত্ববোধের এই দিকটি আলোচ্য গল্পেও পরিলক্ষিত হয়। 'অতিথির স্মৃতি' গল্পে পথের একটি কুকুরের প্রতি লেখকের মমত্ববোধের স্বরূপ ফুটে উঠেছে। শুধু মানুষে মানুষে নয়, অন্য জীবের সঙ্গেও মানুষের স্নেহ-প্রীতির সম্পর্ক গড়ে উঠতে পারে। এ ক্ষেত্রে পরিবেশ ও ঘটনা আলাদা হলেও এ সম্পর্কের মূলে রয়েছে অকৃত্রিম ভালোবাসার টান। এদিক বিচারে, 'অতিথির স্মৃতি' গল্পের লেখক ও উদ্দীপকের গফুরের মানসিকতাকে পরস্পরের প্রতিচ্ছবি বলা চলে। আলোচ্য গল্পে অপরিচিত পরিবেশে একটি কুকুরের প্রতি লেখক যেমন ভালোবাসা প্রকাশ করেছেন, তেমনই উদ্দীপকের চাষি গফুরও তার প্রিয় পোষা ষাঁড়টির প্রতি মমতা প্রকাশ করেছে। সঠিক বিবেচনায়, প্রশ্নোক্ত উক্তিটি যথার্থ।

Explanation:


Sub-Questions:

================================================================================
Question #4 (ID: 679594)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মহেশ দরিদ্র বর্গাচাষি গফুরের অতি আদরের একমাত্র ষাঁড় কিন্তু দারিদ্র্যের কারণে ওকে ঠিকমতো খড়-বিচুলি খেতে দিতে পারে না। জমিদারের কাছে সামান্য খড় ধার চেয়েও পায় না। নিজে না খেয়ে থাকলেও গফুরের দুঃখ নেই। কিন্তু মহেশকে খাবার দিতে না পেরে তার বুক ফেটে যায়। সে মহেশের গলা জড়িয়ে ধরে কাঁদতে কাঁদতে বলে— মহেশ, তুই আমার ছেলে। তুই আমাদের আট সন প্রতিপালন করে বুড়ো হয়েছিস। তোকে আমি পেট পুরে খেতে দিতে পারি নে, কিন্তু তুই তো জানিস আমি তোকে কত ভালোবাসি। মহেশ প্রত্যুত্তরে গলা বাড়িয়ে আরামে চোখ বুজে থাকে।

Options:
ক. শরৎচন্দ্র চট্টোপাধ্যায়ের দেওঘরে যাওয়ার কারণ কী?
খ. অতিথি কিছুতে ভিতরে ঢোকার ভরসা পেল না কেন? ব্যাখ্যা করো।
গ. উদ্দীপকে মহেশের প্রতি গফুরের আচরণে 'অতিথির স্মৃতি' গল্পের যে দিকটি প্রকাশ পেয়েছে তা ব্যাখ্যা করো।
ঘ. উদ্দীপকের গফুরের সাথে লেখকের চেতনাগত মিল থাকলেও প্রেক্ষাপট ভিন্ন'— 'অতিথির স্মৃতি' গল্পের আলোকে মন্তব্যটির যথার্থতা বিচার করো।


Correct Answer: 

Solution:
কশরৎচন্দ্র চট্টোপাধ্যায় চিকিৎসকের পরামর্শে বায়ু পরিবর্তনের জন্য দেওঘরে গিয়েছিলেন।খঅচেনা নতুন পরিবেশে ভয় ও সংকোচ কাটাতে না পেরে অতিথি ভেতরে ঢোকার ভরসা পেল না। লেখক চিকিৎসকের পরামর্শে কিছুদিনের জন্য দেওঘরে গিয়েছিলেন। সেখানে পথ চলতে গিয়ে একটি কুকুরের সঙ্গে লেখকের পরিচয় ঘটে। পথে লেখক কুকুরটির সঙ্গে অনেক কথা বলেন, সেও লেজ নেড়ে নেড়ে লেখকের কথার জবাব দেয়। কিন্তু বাড়ি পৌঁছে গেট খুলে ভেতরে ডাকলে অতিথি দাঁড়িয়ে থাকে, ভেতরে ঢুকতে সাহস পায় না। মূলত, অচেনা পরিবেশে ভয় ও সংকোচ থেকেই অতিথি ভেতরে ঢোকার সাহস পায় না।গউদ্দীপকে 'অতিথির স্মৃতি' গল্পে প্রকাশিত অবলা প্রাণীর প্রতি অকৃত্রিম ভালোবাসার দিকটি প্রকাশ পেয়েছে। মানুষ কখনো কখনো মানবেতর প্রাণীর সঙ্গেও স্নেহ-প্রীতির সম্পর্কে জড়িয়ে পড়ে। নানা বাধার মুখেও সেই সম্পর্ক টিকিয়ে রাখতে চায়। মানবমনের এই অনুভূতির প্রকাশ দেখা যায় কুকুরটির প্রতি লেখকের আচরণে। উদ্দীপকের বর্ণনায় প্রিয় ষাঁড় মহেশের প্রতি গফুরের আচরণেও এ বিষয়টিই প্রকাশ পেয়েছে। উদ্দীপকের গফুর 'অতিথির স্মৃতি' গল্পের লেখকের মতোই তার পোষা প্রাণীটির প্রতি গভীর মমতা প্রকাশ করেছে। আদরের ষাঁড় মহেশকে সে নিজের সন্তানের মতো ভালোবাসে। মহেশের সঙ্গে কথা বলতে গিয়ে সে কান্নায় ভেঙে পড়ে। কারণ, প্রিয় প্রাণীটিকে সে পেট পুরে খেতেও দিতে পারে না, যা গফুরকে সবসময় কষ্ট দেয়। একইভাবে, আলোচ্য গল্পের গল্পকথকও একটি পথের কুকুরের সঙ্গে মমত্বের সম্পর্কে আবদ্ধ হন। সে বিবেচনায় উদ্দীপকটিতে মহেশের প্রতি গফুরের আচরণে 'অতিথির স্মৃতি' গল্পে ফুটে ওঠা প্রাণীর প্রতি মমত্ববোধের দিকটিই প্রকাশ পেয়েছে।ঘউদ্দীপকের গফুরের সাথে লেখকের চেতনাগত মিল থাকলেও প্রেক্ষাপট ভিন্ন।'— 'অতিথির স্মৃতি' গল্পের আলোকে মন্তব্যটি যথার্থ। 'অতিথির স্মৃতি' গল্পে একটি পথের কুকুরের সঙ্গে লেখকের স্নেহ-মমত্বের সম্পর্ক গড়ে ওঠে। কুকুরটির প্রতি সহানুভূতিশীল হয়ে লেখক তাকে বরণ করে নেন অতিথির মর্যাদায়। অবলা প্রাণীর প্রতি লেখকের এই মমত্ববোধের দিকটি উদ্দীপকের ঘটনাবর্তেও পরিলক্ষিত হয়। উদ্দীপকের দরিদ্র বর্গাচাষি গফুর 'অতিথির স্মৃতি' গল্পের লেখকের মতো তার পোষা প্রাণীটির প্রতি গভীর মমতা অনুভব করে। আট বছর ধরে যে ষাঁড়টি তাকে প্রতিপালন করে বুড়ো হয়েছে। তাই তাকে ঠিকমতো খেতে দিতে না পারার দুঃখে জল আসে তার চোখে। শুধু মানুষে মানুষে নয়, অন্য জীবের সঙ্গেও মানুষের স্নেহ-প্রীতির সম্পর্ক গড়ে উঠতে পারে। পরিবেশ ও ঘটনা আলাদা হলেও এ সম্পর্কের মূলে রয়েছে অকৃত্রিম ভালোবাসার টান। এদিক বিচারে গল্পের লেখক ও উদ্দীপকের কৃষকের চেতনাগত মিল স্পষ্ট, যদিও তাদের এমন আচরণের প্রেক্ষাপট সম্পূর্ণ আলাদা। এক্ষেত্রে অপরিচিত পরিবেশে একটি কুকুরের প্রতি লেখকের ভালোবাসা প্রকাশ পেয়েছে। অন্যদিকে, উদ্দীপকের চাষি গফুর তার প্রিয় পোষা ষাঁড়টির প্রতি মমতা প্রকাশ করেছে। সেদিক বিবেচনায় প্রশ্নোক্ত উত্তিটি যথার্থ।

Explanation:


Sub-Questions:

================================================================================
Question #5 (ID: 679597)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাদল সাহেব ডায়াবেটিস রোগী। ডাক্তারের পরামর্শে প্রতিদিন বিকেলে হাঁটতে বের হন। হাঁটতে গিয়ে দেখেন তার মতো অনেকেই হাঁটতে বের হয়েছে। যারা হাঁটতে বের হয়েছে তাদের অনেকেই স্থূলকায়। একটু হাঁটলেই হাঁপিয়ে যায়। তারপরও তাদের হাঁটার প্রাণপণ চেষ্টা। হঠাৎ বাদল সাহেব দেখতে পান রাস্তার পাশে একটি বিড়ালছানা অসুস্থ অবস্থায় পড়ে আছে। তিনি বিড়ালছানাটিকে বাসায় নিয়ে যান এবং পরম যত্নে তাকে সুস্থ করে তোলেন।

Options:
ক. কী দেখে লেখকের সত্যিকার ভাবনা ঘুচে গেল?
খ. আতিথ্যের মর্যাদা লঙ্ঘন বলতে 'অতিথির স্মৃতি' গল্পে কী বোঝানো হয়েছে?
গ. উদ্দীপকে উল্লিখিত লোকদের হাঁটার প্রাণপণ চেষ্টা 'অতিথির স্মৃতি' গল্পের কোন দিককে নির্দেশ করে? — ব্যাখ্যা করো।
ঘ. উদ্দীপকে বাদল সাহেবের প্রাণীর প্রতি মমত্ববোধে 'অতিথির স্মৃতি' গল্পের লেখকের মমত্ববোধের পূর্ণাঙ্গ রূপ ফুটে উঠেছে কি? যুক্তিসহ বিশ্লেষণ করো।


Correct Answer: 

Solution:
কবেনে বৌ পাখি দুটিকে ফিরে আসতে দেখে লেখকের সত্যিকারের ভাবনা ঘুচে গেল।খআতিথ্যের মর্যাদা লঙ্ঘন' বলতে বাড়িতে অনাকাঙ্ক্ষিতভাবে অতিথির দীর্ঘ সময় অবস্থান করাকে বোঝানো হয়েছে। কুকুরটির সঙ্গে লেখকের সখ্য হওয়ার পরের দিন কুকুরটি লেখকের নিমন্ত্রণ রক্ষা করে। কিন্তু এরপরও কুকুরটি ওই বাড়িতে অবস্থান করে। বাড়িতে অতিথির এরূপ দীর্ঘ সময় অবস্থান মূলত আতিথ্যের লঙ্ঘন। সাধারণ বিচারে কুকুরটি এ মর্যাদা লঙ্ঘন করেছে। তাই বলা যায়, 'আতিথ্যের মর্যাদা লঙ্ঘন' বলতে বাড়িতে কুকুরটির এই দীর্ঘসময় অবস্থান করাকেই বোঝানো হয়েছে।গউদ্দীপকে উল্লিখিত লোকদের হাঁটার প্রাণপণ চেষ্টা 'অতিথির স্মৃতি' গল্পের রোগমুক্তি ও বায়ু পরিবর্তনের দিকটিকে নির্দেশ করে। 'অতিথির স্মৃতি' গল্পের লেখক চিকিৎসকের আদেশে বায়ু পরিবর্তনের জন্য দেওঘরে যান। সেখানে তিনি বিকালবেলা পথের ধারে বসে অনেকরকম মানুষ দেখেন, যারা সুস্থ থাকার জন্য হাঁটতে বের হন। এর মধ্যে বেরিবেরি রোগে পা ফোলা রোগীও ছিল। উদ্দীপকের বাদল সাহেব ডায়াবেটিস রোগের কারণে ডাক্তারের পরামর্শে বিকেলে হাঁটতে বের হন। তিনি দেখেন তার মতো অনেকেই হাঁটতে বের হয়েছে। মোটা মোটা মানুষ যারা আছেন, তারাও হাঁপিয়ে গেলে হাঁটা থামায় না। বাদল সাহেব বুঝতে পারেন, ওরাও সুস্থ থাকার জন্যই হাঁটছে। 'অতিথির স্মৃতি' গল্পের লেখকও সুস্থ হওয়ার জন্য বায়ু পরিবর্তন করতে যান। তিনি সেখানকার মানুষদের হাঁটার মধ্যে সুস্থ থাকার প্রবণতা বুঝতে পারেন। আর এই রোগমুক্তির জন্য মানুষের প্রাণপণ হাঁটার দিকটিই উদ্দীপক ও আলোচ্য গল্পকে সাদৃশ্যপূর্ণ করেছে।ঘউদ্দীপকে বাদল সাহেবের প্রাণীর প্রতি মমত্ববোধে 'অতিথির স্মৃতি' গল্পের লেখকের মমত্ববোধের পূর্ণাঙ্গ রূপ ফুটে ওঠেনি। 'অতিথির স্মৃতি' গল্পের লেখক দেওঘরে বায়ু পরিবর্তন করতে আসেন। সেখানে তিনি একদিন হাঁটতে বেরুলে সঙ্গী হিসেবে একটি কুকুরকে পান। কুকুরটিকে তিনি তাঁর বাড়ি পর্যন্ত নিয়ে আসেন। বাড়ির চাকরকে তার খাবারের দায়িত্ব দেন। উদ্দীপকের বাদল সাহেব, ডায়াবেটিস আক্রান্ত হওয়ায় প্রতিদিন হাঁটতে বের হন। একদিন হাঁটতে গিয়ে তিনি রাস্তার পাশে একটা অসুস্থ বিড়ালছানা দেখতে পান। বিড়াল ছানাটিকে তিনি বাড়িতে এনে যত্ন করে সুস্থ করে তোলেন। এতে পশুর প্রতি বাদল সাহেবের মমত্ববোধের পরিচয় পাওয়া যায়। 'অতিথির স্মৃতি' গল্পের লেখক ও উদ্দীপকের বাদল সাহেব দুজনের মধ্যেই পশুপাখির প্রতি মমত্ববোধের দিকটি পরিলক্ষিত হয়। কিন্তু আলোচ্য গল্পের লেখক দেওঘরে যে কুকুরটিকে অতিথি হিসেবে গ্রহণ করেন তার দায়িত্ব কাজের লোকদের ওপর দিয়ে দেন। আবার ফিরে আসার সময় কুকুরটিকে নিয়ে যেতে পারেননি সাথে করে। কিন্তু উদ্দীপকের বাদল সাহেব কুড়িয়ে পাওয়া বিড়াল ছানাটিকে বাসায় নিয়ে এসে নিজ দায়িত্বে সুস্থ করে তোলেন। তার প্রতি যত্ন নেন। মমত্ববোধের দিকটিতে মিল থাকলেও মমতার প্রকাশ ও পরিণতিতে দুজনের পূর্ণাঙ্গ রূপ একইভাবে ফুটে ওঠেনি।

Explanation:


Sub-Questions:

================================================================================
Question #6 (ID: 679601)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পিয়াসের একটা পোষা বিড়াল ছিল। সে তাকে খুবই যত্ন করত। সময় পেলে নিজ হাতে দুধ, মাছ খেতে দিত। পিয়াস যখন বাহিরে যেত বিড়ালটি তখন তার ঘরের দরজার সামনে বসে থাকত। কিন্তু বাড়ির কাজের মেয়ে আয়েশা এটা মোটেই সহ্য করতে পারত না। সে সুযোগ পেলেই বিড়ালের দুধটুকু নিজেই খেয়ে নিত এবং লাঠি দিয়ে আঘাত করত।

Options:
ক. দেওঘরে লোকটি একঘেয়ে সুরে কী গান গাইত?
খ. 'ফোলা পায়ের লজ্জা ঢাকতে বেচারাদের কতো না যত্ন'- লেখক কেন এ কথাটি বলেছেন?
গ. উদ্দীপকে আয়েশার আচরণে 'অতিথির স্মৃতি' গল্পের প্রতিফলিত দিকটি ব্যাখ্যা করো।
ঘ. “উদ্দীপকে পিয়াসের মানসিকতা 'অতিথির স্মৃতি' গল্পের লেখকের মানসিকতারই প্রতিরূপ”— মন্তব্যটির যথার্থতা নিরূপণ করো।


Correct Answer: 

Solution:
কদেওঘরে লোকটি একঘেয়ে সুরে 'ভজন' গাইত।খবেরিবেরি রোগে আক্রান্ত মেয়েদের পায়ের সৌন্দর্যহানি আড়াল করার প্রচেষ্টা লক্ষ করে লেখক এ কথাটি বলেছেন। বেরিবেরি রোগে আক্রান্ত অল্পবয়সি মেয়েগুলো তাদের ফোলা পা যাতে অন্য কেউ দেখতে না পায় সেজন্য আড়াল করে রাখত। কেউ গরমের মধ্যেও যোজা পরে, কেউ মাটি পর্যন্ত লুটিয়ে কাপড় পরে পায়ের বিকৃত অংশ লুকাত। এ ব্যাপারটি লেখকের কাছে অস্বাভাবিক মনে হয়েছে বলেই তিনি এই কথা বলেছেন।গঅতিথির স্মৃতি' গল্পে মালি-বৌ কর্তৃক অবলা জীবের প্রতি অবহেলা প্রদর্শনের দিকটি উদ্দীপকের আয়েশার আচরণে প্রতিফলিত হয়েছে। 'অতিথির স্মৃতি' গল্পের লেখক বায়ু পরিবর্তনের উদ্দেশ্যে দেওঘরে আসেন। সেখানে পথের একটি কুকুরের সাথে সখ্য গড়ে উঠলে তিনি তাকে অতিথির মর্যাদা দিয়ে বাড়ি নিয়ে আসেন। চাকরকে বলে দেন কুকুরটিকে খেতে দিতে। কিন্তু লেখকের কথা অমান্য করে মালি-বৌ উদ্বৃত্ত খাবার নিজের করে নেওয়ার জন্য কুকুরটিকে মেরে বাড়ি থেকে বের করে দেয়। উদ্দীপকের আয়েশার আচরণে অবলা জীবের প্রতি অবহেলা প্রকাশ পেয়েছে। পিয়াসের পোষা বিড়ালটিকে সে অবহেলা করত। পিয়াস বাড়িতে না থাকলে বিড়ালটির জন্য বরাদ্দকৃত দুধ সে নিজেই খেয়ে নিত। শুধু তাই নয়, সুযোগ পেলেই বিড়ালটিকে লাঠি দিয়ে আঘাত করে তাড়িয়ে দিত। আলোচ্য গল্পে মালি-বৌয়ের আচরণেও এমনটি প্রকাশ পেয়েছে। মূলত ভাগের খাবার হাতছাড়া হওয়ার ভয়েই উদ্দীপকের আয়েশা ও গল্পের মালি-বৌ অবলা প্রাণীর প্রতি অবহেলা প্রদর্শন করত। এদিক থেকে উদ্দীপকের আয়েশার সাথে 'অতিথির স্মৃতি' গল্পের মালি-বৌয়ের আচরণের সাদৃশ্য রয়েছে।ঘঅতিথির স্মৃতি' গল্পে অবহেলিত প্রাণীর প্রতি লেখকের গভীর মমত্ব ও সহানুভূতির পরিচয় পাওয়া যায়, যা উদ্দীপকের পিয়াসের মানসিকতায়ও লক্ষ করা যায়। 'অতিথির স্মৃতি' গল্পের লেখক রোগ নিরাময়ের উদ্দেশ্যে দেওঘরে এসেছিলেন। এসময় পথের একটি কুকুরের সাথে তার সখ্য গড়ে ওঠে। লেখক কুকুরটিকে অতিথির মর্যাদা দেন এবং নানাভাবে যত্ন-আত্তি করার চেষ্টা করেন। কুকুরটিও তাঁর প্রতি আনুগত্য প্রকাশ করে। বাড়ি ফেরার সময় তাই কুকুরটিকে ছেড়ে যাওয়ার যন্ত্রণায় দগ্ধ হন লেখক। উদ্দীপকে বর্ণিত পিয়াসের পোষা বিড়ালটি তার সার্বক্ষণিক সঙ্গী। তাদের মাঝে বন্ধুত্বপূর্ণ সম্পর্ক গড়ে ওঠে। পিয়াস বিড়ালটিকে আদর-যত্ন করত, মাছ-মাংস খেতে দিত। এভাবে বিড়ালটিকে সে পরম মমতায় কাছে টেনে নেয়। পিয়াসের অনুপস্থিতিতে বিড়ালটি তার ঘরের দরজার সামনে বসে থাকত। শুধু মানুষে মানুষে নয়, অন্য জীবের সঙ্গেও মানুষের স্নেহ-প্রীতির সম্পর্ক গড়ে উঠতে দেখা যায়। পরিবেশ ও ঘটনা আলাদা হলেও সেসব সম্পর্কের মূলে রয়েছে অকৃত্রিম ভালোবাসার টান। অতিথি কুকুরটিকে আশ্রয় দেওয়ার পেছনে গল্পের লেখকের মনে স্নেহশীলতার পাশাপাশি সহানুভূতি ও ভালোবাসা প্রকাশ পেয়েছে। অবলা প্রাণীর প্রতি মমতার বশবর্তী হয়েই গল্পের লেখক কুকুরটিকে অতিথির মর্যাদা দিয়েছেন। উদ্দীপকের পিয়াসও তার পোষা বিড়ালটিকে সবসময় আগলে রাখে। সেদিক বিবেচনায় উদ্দীপকের পিয়াসের মানসিকতা 'অতিথির স্মৃতি' গল্পের লেখকের মানসিকতারই প্রতিরূপ— উক্তিটি যথার্থ।

Explanation:


Sub-Questions:

================================================================================
Question #7 (ID: 679605)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পানগাঁও গ্রামের কৃষক বিপ্লব দাস কৃষিকাজের পাশাপাশি মাছ চাষ করতেন। তিনি পুকুরে রুই, কাতলা, মৃগেল প্রভৃতি মাছের চাষ করতেন। মাছগুলোকে তিনি প্রতিদিন দুই বেলা নিজ হাতে খাবার দিতেন, মাছগুলোও তাঁর হাত থেকে খাবার খেত। ওগুলোর মধ্যে দুটো কাতলা মাছ ছিল বিপ্লব দাসের অত্যন্ত প্রিয় ও আদরের। তিনি যখন স্নান করতেন তখন কাতলা দুটো তাঁর কাছে চলে আসত এবং খেলত। কোনো কোনো দিন তিনি যদি বাড়িতে না থাকতেন এবং খাবার দিতে দেরি হলে মাছগুলো ঘাটে এসে লাফালাফি করত।

Options:
ক. বেরিবেরির আসামি কারা?
খ. 'অতিথির স্মৃতি' গল্পে লেখকের কেন মনে হতে লাগল, হয়তো শুর মতো তুচ্ছ জীব শহরে আর নেই? ব্যাখ্যা করো।
গ. উদ্দীপকের বিপ্লব দাস ও মাছ দুটোর সম্পর্কের সাথে 'অতিথির স্মৃতি' গল্পের লেখক ও অতিথির সম্পর্কের সাদৃশ্যপূর্ণ দিকগুলো বর্ণনা করো।
ঘ. উদ্দীপক ও 'অতিথির স্মৃতি' গল্পের মূলবক্তব্য এক হলেও প্রেক্ষাপট ভিন্ন”— উত্তরের সপক্ষে তোমার যুক্তি উপস্থাপন করো।


Correct Answer: 

Solution:
কবেরিবেরির আসামি হলো পা ফুলো ফুলো অল্প বয়সি একদল মেয়ে।খঅতিথির স্মৃতি' গল্পের অতিথি অসহায়, অবহেলিত একটি কুকুর। তাই লেখক বলেছেন ওর চেয়ে তুচ্ছ জীব শহরে আর নেই। চিকিৎসকের পরামর্শে বায়ু পরিবর্তনের জন্য লেখক দেওঘরে এসেছিলেন। এখানে একাকী জীবনে তাঁর এক সঙ্গী জুটে যায়, সঙ্গীটি হলো একটি কুকুর। লেখক তাকে 'অতিথি' বলে সম্বোধন করেছেন। অসহায়, অবহেলিত অতিথিকে লেখক আদর করে কাছে ডাকেন, তার সাথে গল্প করেন। কিন্তু লেখক জানেন যে, তিনি চলে গেলে অতিথি আবার অসহায় হয়ে পড়বে। তাই লেখক দেওঘর ছেড়ে চলে যাওয়ার সময় আলোচ্য উক্তিটি করেন।গঅসহায়, অবহেলিত প্রাণীর প্রতি অকৃত্রিম ভালোবাসা প্রকাশের দিক দিয়ে উদ্দীপকের বিপ্লব দাস ও মাছ দুটোর সম্পর্কের সাথে 'অতিথির স্মৃতি' গল্পের লেখক ও অতিথির সাদৃশ্য রয়েছে। 'অতিথির স্মৃতি' গল্পের লেখক দেওঘরে এসে একটি কুকুরের সঙ্গ লাভ করেন। তিনি কুকুরটিকে স্নেহ-ভালোবাসা দিয়ে পরম মমতায় কাছে টেনে নেন। কুকুরটিও তাঁর ভালোবাসা পেয়ে বশ্যতা স্বীকার করে নেয়। বাড়ি ফেরার সময় তাই কুকুরটিকে ছেড়ে যাওয়ার যন্ত্রণায় দগ্ধ হন লেখক। উদ্দীপকের বিপ্লব দাস মাছ চাষ করতেন বিধায় মাছের সঙ্গে তাঁর সখ্য গড়ে ওঠে। দুটো কাতলা মাছ ছিল তার অত্যন্ত প্রিয়। বিপ্লব দাস ও মাছ দুটোর মধ্যে বন্ধুত্ব গড়ে ওঠে। একই সম্পর্ক 'অতিথির স্মৃতি' গল্পেও লক্ষণীয়। লেখকের সঙ্গে পথের একটি কুকুরের হৃদ্যতার সম্পর্ক গড়ে ওঠার দিকটি আমরা লক্ষ করি। লেখক কুকুরটির প্রতি আন্তরিক ভালোবাসা ও মমতা অনুভব করেন। আর এভাবেই অবলা জীবের সঙ্গে মানুষের সম্পর্কের দিকটির পরিচয় পাই। এ দিকটিই উদ্দীপকের বিপ্লব দাস ও মাছ দুটোর সম্পর্কের সাথে 'অতিথির স্মৃতি' গল্পের লেখক ও অতিথির সম্পর্কের সাদৃশ্য তৈরি করেছে।ঘ“উদ্দীপক ও 'অতিথির স্মৃতি' গল্পের মূলবক্তব্য এক হলেও বিষয়বস্তু বিবেচনায় প্রেক্ষাপট ভিন্ন।” — মন্তব্যটি যথার্থ। 'অতিথির স্মৃতি' গল্পের লেখক দেওঘরে বায়ু পরিবর্তনের জন্য এলে একটি কুকুর তাঁর পেছন নেয়। হাঁটতে হাঁটতে কুকুরটি লেখকের বাড়ি পর্যন্ত চলে আসে। তখন লেখক কুকুরটিকে অতিথির মর্যাদা দিয়ে আপ্যায়ন করেন। একটি কুকুরের সঙ্গে অসুস্থ লেখকের কয়েকদিনের পরিচয়ের মধ্য দিয়ে গড়ে ওঠা মমত্বের সম্পর্ক গল্পটিতে প্রকাশ পেয়েছে। উদ্দীপকে বিপ্লব দাস ও তাঁর চাষকৃত কাতলা মাছের মধ্যে গড়ে ওঠা সম্পর্কের দিকটি বর্ণিত হয়েছে। অনেক মাছের মধ্যে তাঁর প্রিয় দুটো কাতলা মাছকে তিনি যত্ন-আত্তি করে খাওয়ান। মাছ দুটোও তাঁর ভালোবাসা বুঝতে পারে। 'অতিথির স্মৃতি' গল্পে একটি অবলা প্রাণীর প্রতি লেখকের মমত্ববোধ প্রকাশের পাশাপাশি প্রসঙ্গক্রমে প্রাচীরঘেরা বাগানের মধ্যকার বাড়ি, পাখিদের কলকাকলি, বেরিবেরি আক্রান্ত অল্পবয়সি মেয়েদের সমস্যা, দারিদ্র্যপীড়িত মানুষ, মালি-বউয়ের আচরণ, দেওঘর থেকে বিদায় নেওয়ার চিত্র তুলে ধরেছেন। অন্যদিকে, উদ্দীপকে কেবল মাছচাষি বিপ্লব দাসের সাথে তার প্রিয় দুটো মাছের সম্পর্কের বিষয়টিই আলোচিত হয়েছে। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 679609)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গাজীপুরের বঙ্গবন্ধু শেখ মুজিব সাফারি পার্কে প্রথমবারের মতো জন্ম নেওয়া ডোরাকাটা সাদা রঙের বাঘশাবকটি এখন পার্কের কর্মকর্তা-কর্মচারীদের আগ্রহের কেন্দ্র। বাংলাদেশে জন্ম নেওয়া বোল টাইগারের এটি তৃতীয় সাদা শাবক। বাঘের পালক নুরুন্নবী প্রথম আলোকে বলেন, অচেনা কাউকে দেখলেই শাবকগুলোর মা রেগে যায়। আর রোগাক্রান্ত যেন না হয়, সেজন্য বিশেষ খেয়াল রাখা হচ্ছে। এখন শাবকগুলো মায়ের দুধই কেবল পান করবে। মাস ছয়েক বয়স হলে অল্পস্ব করে মাংস দেওয়া হবে।

Options:
ক. শরৎচন্দ্র চট্টোপাধ্যায় কোন বিশ্ববিদ্যালয় থেকে ডি.লিট উপাধি লাভ করেন?
খ. গল্পকথক দেওঘর থেকে বিদায় নেওয়ার সিদ্ধান্ত নিলেন কেন?
গ. উদ্দীপকের নুরুন্নবীর সঙ্গে 'অতিথির স্মৃতি' গল্পের গল্পকথকের মানসিকতার তুলনা করো।
ঘ. 'পশু-পাখির প্রতি মানুষের ভালোবাসা পশু-পাখিও অনুভব করতে পারে।'— উদ্দীপক ও 'অতিথির স্মৃতি' গল্পের আলোকে মন্তব্যটি বিচার করো।


Correct Answer: 

Solution:
কশরৎচন্দ্র চট্টোপাধ্যায় ঢাকা বিশ্ববিদ্যালয় থেকে ডি. লিট উপাধি লাভ করেন।খশারীরিক অবস্থার উন্নতি না হওয়ায় গল্পকথক দেওঘর থেকে বিদায় নেওয়ার সিদ্ধান্ত নিলেন। গল্পকথক চিকিৎসকের পরামর্শে বায়ু পরিবর্তনের জন্য দেওঘরে এসেছিলেন। গল্পকথকের মতে, যদিও বায়ু পরিবর্তন স্বাস্থ্যের ক্ষেত্রে খুব একটা পরিবর্তন আনে না। তদপুরি গল্পকথক দেওঘরে প্রকৃতির সান্নিধ্যে এসে মানসিকভাবে ভালো ছিলেন। কিন্তু তাঁর শারীরিক অবস্থার কোনো উন্নতি হয়নি। তাই তিনি দেওঘর থেকে বিদায় নেওয়ার সিদ্ধান্ত নিলেন।গপশু-পাখির প্রতি মমত্ববোধের দিক থেকে উদ্দীপকের নুরুন্নবী ও 'অতিথির স্মৃতি' গল্পের গল্পকথকের মানসিকতার সাদৃশ্য রয়েছে। 'অতিথির স্মৃতি' গল্পের গল্পকথক চিকিৎসকের পরামর্শে বায়ু পরিবর্তনের জন্য দেওঘরে যান। পশু-পাখির প্রতি গল্পকথক সর্বদা উদার দৃষ্টিভঙ্গি লালন করেন। আর এই উদার দৃষ্টিভঙ্গির কারণে তিনি একটি পথের কুকুরকে সহজেই আপন করে নিতে পেরেছিলেন। পশু-পাখির প্রতি তার এই মমত্ববোধের দিকটি উদ্দীপকেও পরিলক্ষিত হয়। উদ্দীপকের নুরুন্নবী গাজীপুরের শেখ মুজিব সাফারি পার্কের বাঘপালক। পশু-পাখিকে ভালোবাসেন বলেই তিনি এমন পেশা বেছে নিয়েছেন। সেখানে জন্ম নেওয়া একটি বাঘশাবকের লালন-পালনের দায়িত্ব পড়ে তার কাঁধে। শাবকটিকে তিনি পরম মমতায় বড়ো করে তুলছেন। একইভাবে, আলোচ্য গল্পের কথকও পশু-পাখিদের ভালোবাসেন। সে ভালোবাসা থেকেই তিনি পথের কুকুরটিকে আপন করে নিয়েছেন। আবার গল্পে উল্লিখিত বেনে-বৌ পাখি দুটির জন্যও তিনি চিন্তিত হয়েছেন। এদিক থেকে 'অতিথির স্মৃতি' গল্পের গল্পকথক এবং উদ্দীপকের নুরুন্নবীর মানসিকতার সাদৃশ্য রয়েছে।ঘপশু-পাখির প্রতি মানুষের ভালোবাসা পশু-পাখিও অনুভব করতে পারে'— 'অতিথির স্মৃতি' গল্প এবং উদ্দীপকের আলোকে মন্তব্যটি যথার্থ। 'অতিথির স্মৃতি' গল্পে গল্পকথক কুকুরটির প্রতি মমত্ব প্রকাশ করলে কুকুরটিও লেজ নাড়িয়ে সাড়া দিয়েছে। বেড়াতে বের হওয়ার সময় কুকুরটিই ছিল তাঁর নিত্যসঙ্গী। এমনকি লেখক দেওঘর ছেড়ে নিজ শহরের উদ্দেশ্যে যাত্রার প্রাক্কালেও কুকুরটি সেখানে উপস্থিত ছিল। উদ্দীপকের ছবি ও বর্ণনা থেকে আমরা বুঝতে পারি অচেনা লোক দেখে বাঘিনী ক্ষিপ্ত হলেও নুরুন্নবীর সঙ্গে তেমনটি করে না। উদ্দীপকের ছবিতে দেখা যাচ্ছে বাঘশাবকটি নিশ্চিন্তে আছে পালক নুরুন্নবীর হাতে। যেন নুরুন্নবীর আদরের স্পর্শ অনুভব করতে পারছে সে। আলোচ্য গল্পের অতিথি কুকুরটির মাঝেও এমন স্নেহানুভূতির পরিচয় মেলে। 'অতিথির স্মৃতি' গল্পের কথক এবং উদ্দীপকের নুরুন্নবী উভয়েই পশু-পাখি ভালোবাসেন। আলোচ্য গল্পের কথক যেমন মমত্বের বন্ধনে কুকুরটিকে আবদ্ধ করেন, তেমনই উদ্দীপকের নুরুন্নবীও অপার স্নেহে বাঘশাবকটিকে পালন করে। আবার তাদের ভালোবাসাও অনুভব করেছে গল্পের কুকুরটি এবং উদ্দীপকের বাঘিনী ও বাঘশাবক। এদিক বিবেচনায় উদ্দীপক ও 'অতিথির স্মৃতি' গল্পের আলোকে প্রশ্নোত্ত মন্তব্যটি যথাযথ।

Explanation:


Sub-Questions:

================================================================================
Question #9 (ID: 679612)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পাঁচ বছরের মেয়ে মিনা। সে কুকুরছানা, বিড়ালছানা, মুরগির ছানা যা-ই পায় কোলে নিয়ে আদর করে। একদিন কোথা থেকে একটি বিড়ালছানা আসে। মিনা তো ভারি খুশি। সে ওটাকে বিভিন্ন ধরনের খাবার দেয়, কোলে নিয়ে আদর করে, এমনকি ঘুমানোর সময় নিজের বিছানায় নিয়ে ঘুমায়। মিনার মা এ সকল কাজে ভীষণ বিরক্ত হয়ে একদিন রাতে বিড়ালছানাটিকে ঘর থেকে বাইরে বের করে দেয়। বিড়ালছানাটি না পেয়ে মিনা অনেক কান্না করে এমনকি সে ওদিন খাওয়া-দাওয়াও করেনি।

Options:
ক. লেখক কীভাবে বুঝতেন এঁরা বেরিবেরির আসামি?
খ. 'দিন-দুই দেরি করলাম নানা হলে।' — লেখক কেন দেরি করলেন বুঝিয়ে লেখো।
গ. উদ্দীপকের মিনার মা 'অতিথির স্মৃতি' গল্পের যে চরিত্রের প্রতিনিধি তার স্বরূপ ব্যাখ্যা করো।
ঘ. “প্রেক্ষাপট ভিন্ন হলেও উদ্দীপকের মিনা ও 'অতিথির স্মৃতি' গল্পের লেখকের মনে ভাবগত সাদৃশ্য রয়েছে”— বিশ্লেষণ করো।


Correct Answer: 

Solution:
কঅল্প বয়সী মেয়েদের পা ফুলো অবস্থা দেখেই লেখক বুঝতেন এরা বেরিবেরির আসামি।খঅতিথির প্রতি মমতার টান কাটাতে না পেরে লেখক দেওঘর থেকে বিদায় নিতে দিন-দুই দেরি করেন। চিকিৎসকের পরামর্শে বায়ু পরিবর্তনের জন্য দেওঘরে গিয়ে লেখক একটি কুকুরকে সঙ্গী হিসেবে পান। কুকুরটিকে তিনি অতিথি হিসেবে বরণ করে নেন। ধীরে ধীরে কুকুরটির সঙ্গে তাঁর মমত্বের সম্পর্ক তৈরি হয়। এ কারণে চলে আসার সময় হলেও লেখক কুকুরটিকে ছেড়ে যাওয়ার কথা ভেবে ব্যথিত হন। এজন্যই দেওঘর থেকে বিদায় নিতে নানা অজুহাতে লেখক দিন দুই দেরি করেন।গউদ্দীপকের মিনার মা 'অতিথির স্মৃতি' গল্পের মালি-বৌ চরিত্রের প্রতিনিধি। মানুষে মানুষে যেমন স্নেহ-প্রীতির সম্পর্ক গড়ে ওঠে, তেমনি অন্যান্য প্রাণীর সাথেও মানুষের স্নেহ-প্রীতির সম্পর্ক গড়ে উঠতে পারে। সাধারণত সংবেদনশীল মানুষেরা পশু-পাখির প্রতি সহানুভূতিশীল হয়ে থাকেন। কিন্তু আমাদের সমাজে একশ্রেণির মানুষ আছে, যারা মানবেতর প্রাণীদের প্রতি নিষ্ঠুর আচরণ করে। 'অতিথির স্মৃতি' গল্পেও আমরা এ ধরনের আচরণ লক্ষ করি। উদ্দীপকে মানবেতর প্রাণীর প্রতি ভালোবাসার চিত্র তুলে ধরার পাশাপাশি নির্দয় আচরণের স্বরূপ ফুটে উঠেছে। সেখানে পাঁচ বছরের মেয়ে মিনা ভাবলা প্রাণীদের প্রতি সহানুভূতিশীল। সে কুকুরছানা, বিড়ালছানা, মুরগির ছানা যা পায় তা কোলে নিয়ে আদর করে। একদিন একটি বিড়ালছানা আসে তাদের বাড়িতে। সঙ্গত কারণেই বিড়ালছানাটিকে দেখে মিনা খুব খুশি হয়। সে বিড়াল ছানাটিকে খাবার দেয়, কোলে নিয়ে আদর করে, এমনকি ঘুমানোর সময় নিজের বিছানায় নিয়ে ঘুমায়। কিন্তু মিনার মা এতে খুব বিরক্ত হয়। বিড়ালটির প্রতি মিনার ভালোবাসা তিনি মানতে পারেননি। তাই এক রাতে তিনি বিড়ালছানাটিকে বাইরে বের করে দেন। অবলা প্রাণীর প্রতি এমন রূঢ় আচরণের নমুনা আমরা 'অতিথির স্মৃতি' গল্পের মালি-বৌয়ের আচরণেও লক্ষ করি। তাই লেখক অতিথি কুকুরটিকে খেতে দিতে বললেও নিজের স্বার্থের ক্ষতি হচ্ছে বলে মালি-বৌ কুকুরটিকে খেতে না দিয়ে তাড়িয়ে দেয়। এদিক বিবেচনায় উদ্দীপকের মিনার মা 'অতিথির স্মৃতি' গল্পের মালি-বৌ চরিত্রের যথার্থ প্রতিনিধি।ঘপ্রেক্ষাপট ভিন্ন হলেও উদ্দীপকের মিনা ও 'অতিথির স্মৃতি' গল্পের লেখক উভয়েই অবলা প্রাণীর প্রতি মমত্বশীল, যা তাদের মধ্যে সাদৃশ্য স্থাপন করেছে। অবলা প্রাণীর প্রতি ভালোবাসা মানুষের একটি প্রশংসনীয় গুণ। 'অতিথির স্মৃতি' গল্পেও অবলা প্রাণীর প্রতি মানুষের ভালোবাসা প্রকাশ পেয়েছে। এ গল্পে লেখক পথের একটি কুকুরের প্রতি সহানুভূতিশীল হয়েছেন। শুধু তা-ই নয়, কুকুরটিকে তিনি বরণ করেছেন অতিথির মর্যাদায়। উদ্দীপকের মিনা বয়সে ছোট হলেও অবলা প্রাণীর প্রতি সে মমত্বশীল। সে মমত্ববোধ থেকেই মিনা কুকুরছানা, বিড়ালছানা, মুরগির ছানাকে আদর করে। এসব প্রাণী দেখলে তার ক্ষুদ্র হৃদয়ে তাদের প্রতি স্নেহ জেগে ওঠে। একবার একটি বিড়াল ছানা তাদের বাড়িতে এলে সে আনন্দে আত্মহারা হয়ে যায়। পরম মমতায় সে বিড়াল ছানাটিকে আপন করে নেয়। সে বিড়ালছানাটিকে বিভিন্ন ধরনের খাবার দেয়, কোলে নিয়ে আদর করে, এমনকি ঘুমানোর সময়ও বিড়াল ছানাটিকে সে পাশে রাখে। মানবেতর একটি প্রাণীর প্রতি এমন ভালোবাসা সত্যিই প্রশংসনীয়। 'অতিথির স্মৃতি' গল্পে একটি মানবেতর প্রাণীর সাথে মানুষের সৌহার্দপূর্ণ সম্পর্ক গড়ে ওঠার চিত্র তুলে ধরা হয়েছে। সেখানে দেওঘরে বায়ু-পরিবর্তনের জন্য আসা অসুস্থ লেখকের সাথে একটি কুকুরের স্নেহ-প্রীতির সম্পর্ক গড়ে ওঠে। লেখক পরম যত্নে কুকুরটিকে বাড়িতে ডেকে এনে অতিথির ন্যায় আপ্যায়ন করেন। তিনি চাকরদের বলে দেন কুকুরটিকে নিয়মিত খাবার দিতে, খোঁজ-খবর নিতে। অল্প কয়েক দিনের পরিচয়েই লেখক অতিথি কুকুরটির সাথে মায়ার বন্ধনে আবদ্ধ হন। তাই দেওঘর থেকে বাড়িতে ফেরার দিন লেখক প্রিয় কুকুরটির বিচ্ছেদব্যথায় কাতর হয়ে পড়েন। একইভাবে উদ্দীপকের মিনাও তার পোষা বিড়ালটি হারিয়ে গেলে কান্নায় ভেঙে পড়ে। মানবেতর প্রাণীর প্রতি এমন অকৃত্রিম ভালোবাসার দৃষ্টান্ত সত্যিই বিরল। সে বিবেচনায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #10 (ID: 679615)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পাঁচ বছরের নীলের জন্য তার বাবা শহর থেকে খাঁচাসহ টিয়ে পাখি কিনে আনে। বাবার সাথে নীলও পাখিটার যত্ন নেয়। নীলের সাথে টিয়েটাও বাবাকে বাবা বলে ডাকে। পাখিটা পোষ মেনেছে ভেবে নীল একদিন চুপিচুপি খাঁচার দরজা খুলে দেয়। অমনি পাখিটা উড়ে চলে যায়। পাখিটার জন্য বাড়ির সবার মন খারাপ হয়। পরদিন সকালে পাখিটা ফিরে এসে বাবা, বাবা ডাকতে থাকলে সবাই অবাক হয়ে যায়। নীলের বাবা ভাবে তার হারিয়ে যাওয়া ছেলে ফিরে এসেছে।

Options:
ক. 'অতিথির স্মৃতি' গল্পে লেখকের কীসের ভাবনা ছিল?
খ. অতিথি প্রথম দিন বাড়ির ভেতরে ঢোকার ভরসা পেল না কেন? ব্যাখ্যা করো।
গ. উদ্দীপকে পাখিটির ফিরে আসা 'অতিথির স্মৃতি' গল্পের কোন বিষয়টিকে নির্দেশ করে, তা ব্যাখ্যা করো।
ঘ. নীলের বাবাকে 'অতিথির স্মৃতি' গল্পের লেখকের প্রতিনিধি বলা যায় কি? উত্তরের সপক্ষে তোমার মতামত দাও।


Correct Answer: 

Solution:
কঅতিথির স্মৃতি' গল্পে উল্লিখিত বেনে-বৌ পাখি দুটি ফিরে আসবে কিনা— এই নিয়ে লেখকের ভাবনা ছিল।খঅচেনা নতুন পরিবেশে ভয় ও সংকোচ কাটাতে না পেরে অতিথি ভেতরে ঢোকার ভরসা পেল না। লেখক চিকিৎসকের পরামর্শে কিছুদিনের জন্য দেওঘরে গিয়েছিলেন। সেখানে পথ চলতে গিয়ে একটি কুকুরের সঙ্গে লেখকের পরিচয় ঘটে। পথে লেখক কুকুরটির সঙ্গে অনেক কথা বলেন, সেও লেজ নেড়ে নেড়ে লেখকের কথার জবাব দেয়। কিন্তু বাড়ি পৌঁছে গেট খুলে ভেতরে ডাকলে অতিথি দাঁড়িয়ে থাকে, ভেতরে ঢুকতে সাহস পায় না। মূলত, অচেনা পরিবেশে ভয় ও সংকোচ থেকেই অতিথি ভেতরে ঢোকার সাহস পায় না।গউদ্দীপকে পাখিটির ফিরে আসা 'অতিথির স্মৃতি' গল্পে হলদে রঙের একজোড়া বেনে-বৌ পাখির ফিরে আসার বিষয়টিকে নির্দেশ করে। 'অতিথির স্মৃতি' গল্পের লেখক দেওঘরে এসেছিলেন বায়ু পরিবর্তনের উদ্দেশ্যে। এসময় তিনি প্রাচীরঘেরা বাগানের মধ্যে একটা বড়ো বাড়িতে ওঠেন। বাড়িটিতে থাকাকালীন হলদে রঙের একজোড়া বেনে-বৌ পাখির আগমন লেখককে আনন্দ দিত। একদিন হঠাৎ তাদের অনুপস্থিতি লেখককে উদ্বিগ্ন করে তোলে। উদ্দীপকে পোষা টিয়া পাখিটির প্রতি ভালোবাসা প্রকাশ পেয়েছে। আচমকা একদিন খাঁচার দরজা খুলতেই পাখিটি উড়ে যায়। পাখিটির জন্য সকলের মন খারাপ হয়ে গেলেও গুনরায় পাখিটির ফিরে আসা সবাইকে স্বস্তি দেয়। 'অতিথির স্মৃতি' গল্পের লেখকও তেমনি বেনে-বৌ পাখি জোড়াকে না দেখে চিন্তিত হন। আশঙ্কা করেন, পাখি জোড়া হয়তো শিকারির ফাঁদে পড়েছে। কিন্তু তাদের ফিরে আসা লেখককে চিন্তামুক্ত করে। মূলত, পাখির প্রতি ভালোবাসার কারণে তাদের অনুপস্থিতি উদ্দীপকের নীলের পরিবার এবং গল্পের লেখককে চিন্তিত করে তোলে। এ বিবেচনায় উদ্দীপকের পাখিটির ফিরে আসা আলোচ্য গল্পের বেনে-বৌ পাখি দুটির ফিরে আসার প্রসঙ্গকে নির্দেশ করে।ঘপ্রাণীর প্রতি সহানুভূতি প্রকাশের দিক থেকে উদ্দীপকের নীলের বাবাকে 'অতিথির স্মৃতি' গল্পের লেখকের প্রতিনিধি বলা যায়। 'অতিথির স্মৃতি' গল্পের লেখকের মাঝে পশুপাখির প্রতি সহানুভূতিশীল মানসিকতার প্রকাশ ঘটেছে। এ গল্পে একটি পথের কুকুরকে তিনি অতিথির মর্যাদা দান করেন। ধীরে ধীরে কুকুরটির প্রতি তিনি মায়ার বন্ধনে আবদ্ধ হয়ে পড়েন। কুকুরটির সঙ্গে লেখকের কয়েক দিনের পরিচয়ের মধ্য দিয়ে গড়ে ওঠে নিবিড় সম্পর্ক। উদ্দীপকে প্রাণীর প্রতি নীলের বাবার সহানুভূতি প্রকাশিত হয়েছে। শহর থেকে একটি টিয়ে পাখি কিনে এনে তিনি তার যত্ন শুরু করেন। একদিন খাঁচার দরজা খুলতেই পাখিটি উড়ে যায়। ইতোমধ্যে পাখিটি নীলের বাবার কাছে সন্তানের মতো হয়ে উঠেছে। তাই পাখিটির অনুপস্থিতি তাকে কষ্ট দেয়। পরদিন পাখিটির ফিরে আসা নীলের বাবাকে সন্তান ফিরে পাওয়ার মতোই আনন্দ দেয়। পরিবেশ এবং ঘটনা আলাদা হলেও প্রাণীর প্রতি ভালোবাসা প্রকাশে প্রদত্ত উদ্দীপকের নীলের বাবা এবং 'অতিথির স্মৃতি' গল্পের লেখকের অনুভূতি একই। কেননা, উভয়ক্ষেত্রেই প্রাণীর সঙ্গে একজন মানুষের কয়েকদিনের পরিচয়ের মধ্য দিয়ে গড়ে ওঠা মমত্বের সম্পর্কের দিকটি ফুটে উঠেছে। মানুষে মানুষে যেমন স্নেহ-প্রীতির সম্পর্ক গড়ে ওঠে, তেমনি তা অন্য জীবের ক্ষেত্রেও ঘটতে পারে। পোষা পাখিটির প্রতি নীলের বাবার আন্তরিকতা গল্পের লেখকেরই সমান্তরাল। আবার তাদের অনুপস্থিতি দুজনকেই সমানভাবে ব্যথিত করেছে। আর তাই সার্বিক বিবেচনায় উদ্দীপকের নীলের বাবাকে 'অতিথির স্মৃতি' গল্পের লেখকের প্রতিনিধি বলা যায়।

Explanation:


Sub-Questions:

