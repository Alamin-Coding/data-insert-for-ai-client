================================================================================
Question #1 (ID: 680757)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পুন্ড্রনগরে প্রাপ্ত শিলালিপির ভাষাকে আমরা প্রথমত বলব পৌণ্ড্র প্রাকৃত ভাষা, দ্বিতীয়ত বলব ভারতীয় প্রাকৃত ভাষা। কারণ পুন্ড্র দেশেই এ ভাষার প্রাচীন প্রত্ন নিদর্শনটি আবিষ্কৃত হয়েছে। তাই আদি থেকে বাংলা ভাষার ধারাকে এভাবে চিহ্নিত করা যায়; পৌণ্ড্র প্রাকৃত— বঙ্গ প্রাকৃত, গৌড় প্রাকৃত থেকে বাংলা ভাষা।

Options:
ক. ড. সুনীতিকুমার চট্টোপাধ্যায়ের মতে কোন অপভ্রংশ থেকে বাংলা ভাষার উদ্ভব?
খ. ভারতীয় আর্যভাষার স্তরগুলো ব্যাখ্যা করো।
গ. উদ্দীপক এবং 'বাংলা ভাষার জন্মকথা' প্রবন্ধের মধ্যকার সাদৃশ্য ব্যাখ্যা করো।
ঘ. বাংলা ভাষার উৎপত্তি নিয়ে যে বিতর্ক রয়েছে উদ্দীপক এবং 'বাংলা ভাষার জন্মকথা' প্রবন্ধের আলোকে তা বিশ্লেষণ করো।


Correct Answer: 

Solution:
কড. সুনীতিকুমার চট্টোপাধ্যায়ের মতে পূর্ব মাগধী অপভ্রংশ থেকে বাংলা ভাষার উদ্ভব।খভারতীয় আর্যভাষার তিনটি স্তর রয়েছে। ভারতীয় আর্যভাষার প্রথম স্তরটির নাম বৈদিক বা বৈদিক সংস্কৃত। খ্রিষ্টপূর্ব ১২০০ অব্দ থেকে খ্রিষ্টপূর্ব ৮০০ অব্দ এ ভাষার কাল। বৈদিক ও সংস্কৃতকে বলা হয় প্রাচীন ভারতীয় আর্যভাষা। প্রাকৃত ভাষাগুলোকে বলা হয় মধ্য ভারতীয় আর্যভাষা। এ প্রাকৃত ভাষাগুলোর শেষ স্তরের নাম অপভ্রংশ, অর্থাৎ যা খুব বিকৃত হয়ে গেছে। বিভিন্ন অপভ্রংশ, থেকেই হয়েছে বাংলা, হিন্দি, গুজরাটি, মারাঠি, পাঞ্জাবির মতো আধুনিক ভারতীয় ভাষাগুলো।গবাংলা ভাষার উৎপত্তির দিকটি চিহ্নিত করার দিক থেকে উদ্দীপক এবং ‘বাংলা ভাষার জন্মকথা' প্রবন্ধের মধ্যে সাদৃশ্য রয়েছে। “বাংলা ভাষার জন্মকথা' প্রবন্ধে প্রবান্ধিক বাংলা ভাষার উৎপত্তির দিকটি চিহ্নিত করেছেন। তাঁর মতে, ইন্দো-ইউরোপীয় ভাষাবংশ থেকে বাংলা ভাষার উদ্ভব। এ ভাষাবংশের একটি শাখা হলো প্রাচীন ভারতীয় আর্যভাষা, যার তিনটি স্তর রয়েছে। এর শেষ স্তরটির নাম প্রাকৃত। অপভ্রংশ থেকেই বাংলা ভাষাসহ আধুনিক ভারতীয় ভাষাগুলোর উদ্ভব। উদ্দীপকে বাংলা ভাষার উদ্ভবের বিষয়টি ব্যাখ্যা করা হয়েছে। পুন্ড্রনগরে যে শিলালিপি পাওয়া যায়, সে শিলালিপি অনুযায়ী পৌণ্ড্র প্রাকৃত থেকে বাংলা ভাষার উদ্ভব। পৌণ্ড্র প্রাকৃত থেকে বঙ্গ প্রাকৃত এবং বা প্রাকৃত হয়ে গৌড় প্রাকৃত থেকে বিবর্তনের মধ্য দিয়ে সৃষ্টি হয় বাংলা ভাষার। আলোচ্য প্রবেন্ধও এ বিষয়ে মতামত ব্যক্ত করা হয়েছে। সেদিক বিবেচনায় বাংলা ভাষার উৎপত্তি ও এর উৎসধারা ব্যাখ্যায় উদ্দীপক এবং ‘বাংলা ভাষার জন্মকথা' প্রবন্ধের মধ্যে সাদৃশ্য বিদ্যমান ।ঘবাংলা ভাষার উৎপত্তি নিয়ে যে বিতর্ক রয়েছে উদ্দীপক এবং 'বাংলা ভাষার জন্মকথা' প্রবন্ধে এর ইঙ্গিত পাওয়া যায়। 'বাংলা ভাষার জন্মকথা' প্রবন্ধে বাংলা ভাষার উৎপত্তি সম্পর্কিত বিভিন্ন বিষয় নিয়ে আলোচনা করা হয়েছে। বাংলা ভাষার উৎপত্তি নিয়ে ভাষাতাত্ত্বিকগণ বিভিন্ন সময় বিভিন্ন মত দিয়েছেন। উদ্দীপকে বাংলা ভাষার উদ্ভব সম্পর্কে একটি মত তুলে ধরা হয়েছে। এখানে বলা হয়েছে পৌণ্ড্র প্রাকৃতের একটি স্তর হলো গৌড় প্রাকৃত। এই গৌড় প্রাকৃত থেকে উৎপত্তি হয়েছে বাংলা ভাষার। আলোচ্য প্রবন্ধেও বাংলা ভাষার উৎপত্তি নিয়ে পণ্ডিতদের ভিন্ন ভিন্ন মতের কথা বলা হয়েছে। বাংলা ভাষার সাথে সংস্কৃত ভাষার শব্দের সাদৃশ্য লক্ষ করে একদল লোক মনে করতেন, বাংলা সংস্কৃতের মেয়ে। বহু গবেষণার পর ভাষাতাত্ত্বিকগণ এ সিদ্ধান্তে উপনীত হয়েছেন যে, ভারতীয় আর্যভাষার একটি স্তর হলো অপভ্রংশ। ভাষাতাত্ত্বিক ড. মুহম্মদ শহীদুল্লাহ্র মতে, গৌড়ী অপভ্রংশ থেকে বাংলা ভাষার উদ্ভব। ড. সুনীতিকুমার চট্টোপাধ্যায়ের মতে, পূর্ব মাগধী অপভ্রংশ থেকে বাংলা ভাষার উদ্ভব। অর্থাৎ বাংলা ভাষার উৎপত্তির একেবারে শেষের স্তরে ভাষাতাত্ত্বিকদের মধ্যে ভিন্নমত রয়েছে। তবে বাংলা যে সংস্কৃতের কন্যা নয়— এ বিষয়ে সকলেই একমত ।

Explanation:


Sub-Questions:

================================================================================
Question #2 (ID: 680767)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অষ্টম শ্রেণির বাংলা ক্লাসে শিক্ষক বলেন, সংস্কৃত ভাষা থেকে বাংলা ভাষার উৎপত্তি ঘটেনি। কিছু সংস্কৃত শব্দ বাংলা ভাষায় ব্যবহার হলেও প্রকৃতপক্ষে এ ভাষা থেকে বাংলা ভাষার জন্ম হয়নি। তার অনেক কারণ আছে। সংস্কৃত হলো মৃতভাষা । সাধারণ মানুষ কথা বলত বিভিন্ন রকম প্রাকৃত ভাষায়। প্রাকৃতের পরবর্তী রূপ অপভ্রংশ । এই অপভ্রংশ থেকে বিভিন্ন ভাষার মতোই বাংলা ভাষার জন্ম হয়েছে। ভাষা পণ্ডিতগণও তাই প্রমাণ করেছেন।

Options:
ক. পৃথিবীর আদি ভাষাগোষ্ঠীর নাম কী?
খ. কীভাবে একটি নতুন ভাষার জন্ম হয়?
গ. সংস্কৃতকে মৃত ভাষা বলার কারণ 'বাংলা ভাষার জন্মকথা' প্রবন্ধের আলোকে ব্যাখ্যা করো।
ঘ. ভাষা পণ্ডিতগণ কীভাবে বাংলা ভাষার জন্ম ইতিহাস প্রমাণ করেছেন? উদ্দীপক ও 'বাংলা ভাষার জন্মকথা' প্রবন্ধের আলোকে বিশ্লেষণ করো।


Correct Answer: 

Solution:
কপৃথিবীর আদি ভাষা গোষ্ঠীর নাম— ইন্দো-ইউরোপীয় ভাষাগোষ্ঠী।খভাষার নানারকম বিবর্তনের মধ্য দিয়ে নতুন নতুন ভাষার জন্ম হয়। ভাষা প্রতিনিয়ত পরিবর্তনশীল। মানুষের মুখে মুখে উচ্চারিত হওয়ার মধ্য দিয়ে বদলে যায় শব্দ। এভাবে দীর্ঘদিন ধরে নানা পরিবর্তনের মধ্য দিয়ে পরিবর্তিত রূপের সঙ্গে মূল ভাষার বিস্তর পার্থক্য তৈরি হয় এবং জন্ম নেয় নতুন ভাষা ।গসংস্কৃতের ব্যবহার কর্মক্ষেত্রে না থাকায় এবং এর প্রচলন ধীরে ধীরে কমতে থাকায় একে মৃত ভাষা বলা হয়েছে। সংস্কৃত ছিল উঁচু শ্রেণির মানুষের লেখার ভাষা। সর্বসাধারণের জন্য এ ভাষা প্রচলিত ছিল না। তাছাড়া সংস্কৃত কথ্য ভাষা ছিল না, একে লেখার ভাষা হিসেবে ব্যবহার করা হতো। তাই মানুষ তাদের দৈনন্দিন কাজে প্রাকৃত ভাষা ব্যবহার করত। ভাষার ধর্মই হলো বদলে যাওয়া। মানুষের মুখে মুখে ভাষা বদলে যায় । আর এ পদ্ধতিতেই ভাষা নতুন রূপ পায়। যদিও মূল ভাষার সাথে পরিবর্তিত ভাষার অনেক মিলই চোখে পড়ে। কিন্তু সংস্কৃত ভাষা যেহেতু সবার ব্যবহারের ভাষা ছিল না তাই এর আবেদনও ছিল সীমাবদ্ধ। এ কারণেই পরিবর্তিত ভাষা বাংলার ওপর সংস্কৃতের চেয়ে প্রাকৃতের প্রভাবই বেশি পাওয়া যায়। পরিবর্তিত কোনো ভাষার সাথেই সংস্কৃতের ঘনিষ্ঠ সম্পর্ক পাওয়া যায় না। উদ্দীপক ও প্রবন্ধের আলোকে তাই বলা যায়, ধীরে ধীরে সংস্কৃতের হারিয়ে যাওয়ার কারণেই সংস্কৃতকে মৃত ভাষা বলা হয়েছে।ঘভাষা পণ্ডিতগণ খুব যৌক্তিক এবং সুস্পষ্টভাবেই বাংলা ভাষার জন্মের ইতিহাস প্রমাণ করেছেন। একসময় মনে করা হতো বাংলা ভাষা এসেছে সংস্কৃত ভাষা থেকে। তখনকার দিনে সংস্কৃত ছিল উঁচু শ্রেণির মানুষের লেখার ভাষা। সাধারণ মানুষ কথা বলত প্রাকৃত ভাষায়। আর প্রাকৃত ভাষা থেকেই বাংলা ভাষার জন্ম । উদ্দীপকে অষ্টম শ্রেণির বাংলা ক্লাসে শিক্ষক বলেন, সংস্কৃত ভাষা থেকে বাংলা ভাষার উৎপত্তি ঘটেনি। এ ভাষার কিছু শব্দ বাংলায় ব্যবহার হয় বটে কিন্তু সংস্কৃত ভাষা বাংলার আদিরূপ নয়। এ বিষয়ে ‘বাংলা ভাষার জন্মকথা' প্রবন্ধে সুস্পষ্ট ধারণা দেওয়া হয়েছে। বহু প্রাকৃতের একটির নাম মাগধী প্রাকৃত। জর্জ আব্রাহাম গ্রিয়ারসনের মতে, মাগধী প্রাকৃতের কোনো এক পূর্বাঞ্চলীয় রূপ থেকে জন্ম নেয় বাংলা ভাষা। পরে বাংলা ভাষার উদ্ভব ও বিকাশের বিস্তৃত ইতিহাস পাওয়া যায় ড. সুনীতিকুমার চট্টোপাধ্যায়ের কাছে। তবে খ্রিষ্টপূর্ব ৪০০ অব্দের দিকে ব্যাকরণবিদ পাণিনির হাতেই চূড়ান্তভাবে লিপিবদ্ধ হয় বাংলা ভাষার ইতিহাস। তাঁর মতে, প্রাকৃত ভাষাগুলোর শেষ স্তর অপভ্রংশ আর এখান থেকেই জন্ম বাংলা ভাষার। ড. সুনীতিকুমার চট্টোপাধ্যায়ের মতে, পূর্ব মাগধী অপভ্রংশ থেকে উদ্ভূত হয়েছে বাংলা। আর ডক্টর মুহম্মদ শহীদুল্লাহ্ মনে করেন গৌড়ী প্রাকৃতের পরিণত অবস্থা গৌড়ী অপভ্রংশ থেকেই উৎপত্তি ঘটে বাংলা ভাষার। ভাষা পণ্ডিতগণ এভাবেই বাংলা ভাষার জন্ম ইতিহাস প্রমাণ করেছেন।

Explanation:


Sub-Questions:

================================================================================
Question #3 (ID: 680766)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আসিফ চট্টগ্রামের অধিবাসী। সে রাজশাহী বিশ্ববিদ্যালয়ে ভর্তি পরীক্ষার জন্য যায়। সেখানে গিয়ে সে স্থানীয়দের মুখের ভাষার কিছু বুঝে কিছু বুঝে না। তার কথা কেউ বুঝে না। সে চিন্তা করে দেখল অঞ্চলভেদে ভাষা নানাভাবে পরিবর্তিত হয়। এভাবে পরিবর্তিত হতে হতে বাংলা ভাষা থেকে হয়তো আরেকটি নতুন ভাষার জন্ম হবে।

Options:
ক. প্রাকৃত ভাষাগুলোর শেষ স্তরের নাম কী?
খ. বাংলা 'সংস্কৃতের মেয়ে'— ব্যাখ্যা করো।
গ. উদ্দীপকে বাংলা ভাষার যে বিবর্তন ধারার কথা তুলে ধরা হয়েছে তার সঙ্গে 'বাংলা ভাষার জন্মকথা' প্রবন্ধের সাদৃশ্যের পরিচয় দাও।
ঘ. উদ্দীপকে নতুন ভাষা সৃষ্টির যে ইঙ্গিত পাওয়া যায় তা 'বাংলা ভাষার জন্মকথা' প্রবন্ধের আলোকে বিশ্লেষণ করো।


Correct Answer: 

Solution:
কপ্রাকৃত ভাষাগুলোর শেষ স্তরের নাম অপভ্রংশ ।খসংস্কৃত ভাষার অনেক শব্দ সরাসরি বাংলা ভাষায় ব্যবহৃত হয় বলে একদল লোক বাংলাকে 'সংস্কৃতের মেয়ে' মনে করতেন । ভাষার ধর্মই হলো বদলে যাওয়া। একশ বছর পূর্বেও বাংলা ভাষার ইতিহাস সম্পর্কে কারও সঠিক ধারণা ছিল না। তখন এ ভাষার জন্মের ইতিহাস নিয়ে ভাষাবিদদের মধ্যে নানারকম ধারণা প্রচলিত ছিল সংস্কৃত ভাষার অনেক শব্দ সরাসরি বাংলা ভাষায় ব্যবহৃত হয়। এ কারণে অনেকে বাংলাকে ‘সংস্কৃতের মেয়ে' বলে মনে করতেন।গবাংলা ভাষার জন্মকথা' প্রবন্ধে বাংলা ভাষার যে বিবর্তন ধারার কথা বর্ণিত হয়েছে তা উদ্দীপকের আসিফের উপলব্ধির সাথে সাদৃশ্যপূর্ণ। 'বাংলা ভাষার জন্মকথা' প্রবন্ধে লেখক বাংলা ভাষার উৎপত্তি সম্পর্কে আলোচনা করেছেন। সময়ের সাথে সাথে ভাষার শব্দ ও অর্থের পরিবর্তনের ফলে ভাষার রূপেরও পরিবর্তন ঘটে। ফলে কালের পরিক্রমায় সেখান থেকে জন্ম নেয় একটি নতুন ভাষা। আর এভাবেই প্রাকৃত ভাষা থেকে নানাভাবে বিবর্তিত হয়ে বাংলা ভাষা আজকের অবস্থানে এসেছে। আলোচ্য প্রবন্ধে লেখক বাংলা ভাষার উৎপত্তি সম্পর্কে উত্ত ধারণাকেই তুলে ধরেছেন । উদ্দীপকে বর্ণিত চট্টগ্রামের অধিবাসী আসিফ রাজশাহী গিয়ে সেখানকার স্থানীয়দের ভাষা বুঝতে ব্যর্থ হয়। তারাও আসিফের মুখে চট্টগ্রামের ভাষা শুনে তা বুঝতে পারে না। অঞ্চলভেদে এই যে ভাষার রূপভেদ তা ভাষার বদলে যাওয়ার ধর্মকেই নির্দেশ করে। ভাষার রূপ বদলের এই দিকটি আসিফ উপলব্ধি করতে সমর্থ হয়েছে। আসিফের এই উপলব্ধি 'বাংলা ভাষার জন্মকথা' প্রবন্ধে উল্লিখিত বাংলা ভাষার বিবর্তনের দিকটিকেই নির্দেশ করে। এদিক থেকে উদ্দীপকের সঙ্গে আলোচ্য প্রবন্ধের সাদৃশ্য প্রতীয়মান হয় ।ঘবাংলা ভাষার জন্মকথা' প্রবন্ধে নতুন ভাষা সৃষ্টিতে শব্দ ও অর্থ পরিবর্তনের যে প্রেক্ষাপট বর্ণিত হয়েছে তা উদ্দীপকে বর্ণিত নতুন ভাষা সৃষ্টির ইঙ্গিত বহন করে। 'বাংলা ভাষার জন্মকথা' প্রবন্ধে প্রাবন্ধিক ভাষার বদলে যাওয়ার ধর্মের কথা বলেছেন। মানুষের মুখে মুখে বদলে যায় ভাষার ধ্বনি। সময়ের সাথে সাথে পরিবর্তনের মধ্য দিয়ে একসময় তা নতুন ভাষায় রূপ লাভ করে । উদ্দীপকের আসিফ চট্টগ্রামের অধিবাসী। রাজশাহীতে গেলে সে সেখানকার স্থানীয়দের আর স্থানীয়রা তার কথা বুঝতে ব্যর্থ হয়। এ ঘটনা থেকে আসিফ ভাষার পরিবর্তনের দিকটি বুঝতে পারে। সে উপলব্ধি করে, সময়ের সাথে সাথে ভাষার পরিবর্তন ঘটতে ঘটতে তা এক নতুন ভাষায় রূপ লাভ করতে পারে। ভাষার এ বিবর্তনের দিকটি আলোচ্য প্রবন্ধেও উঠে এসেছে। 'বাংলা ভাষার জন্মকথা' প্রবন্ধে লেখক বাংলা ভাষার উদ্ভব ও ক্রমবিকাশ নিয়ে আলোচনা করেছেন। শুরুতে বাংলা ভাষা আজকের মতো অবস্থায় ছিল না। একসময় প্রাকৃত ছিল সাধারণ মানুষের কথ্য ভাষা। সময়ের সাথে সাথে শব্দ, উচ্চারণ, অর্থের বদল ঘটতে ঘটতে এ প্রাকৃত ভাষাই আজকের বাংলা ভাষায় রূপ লাভ করেছে। ভাষার এ পরিবর্তন চলতেই থাকে। এভাবে প্রাকৃত ভাষা থেকে যেমন বাংলা ভাষা এসেছিল, তেমনই বাংলা থেকেও অন্য ভাষার উৎপত্তি ঘটতে পারে। উদ্দীপকের আসিফ আলোচ্য প্রবন্ধে বর্ণিত নতুন ভাষা সৃষ্টির এ বিষয়টিই উপলব্ধি করেছে ।

Explanation:


Sub-Questions:

================================================================================
Question #4 (ID: 680764)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ইফতি পিয়া অষ্টম শ্রেণির ছাত্রী। একদিন বাংলা ব্যাকরণে ভাষার বিভিন্ন বৈশিষ্ট্য পড়ার সময় দুটো বৈশিষ্ট্যের দিকে ওর নজর আটকে গেল। বৈশিষ্ট্য দুটি হলো— (১) ভাষা যত কঠিন শব্দ দিয়েই শুরু হোক না কেন, ক্রমান্বয়ে ব্যবহারের ফলে তা সহজ ও সরল হয়ে ওঠে। যেমন— চক্র > চক্ক > চাকা, চর্মকার > চন্মআর > চামার, হস্ত > হথ > হাত ইত্যাদি। একসময় এরকম সরলীকরণ হতে হতে একটি নতুন ভাষারই উদ্ভব হয়। (২) কালের পরিক্রমায় একটি ভাষা স্থানিক ও কালিক বিভিন্ন বৈশিষ্ট্য ধারণ করে বহুরূপী হয়ে ওঠে। যেমন— ইন্দো-ইউরোপীয় ভাষাবংশ থেকে সারা পৃথিবীতে বর্তমানে প্রায় সাড়ে তিন হাজারের মতো ভাষা ছড়িয়ে পড়েছে। ইফতি পিয়া ভাবতে থাকে।

Options:
ক. ‘সংস্কৃত' শব্দের অর্থ কী?
খ. একদল লোক বাংলাকে 'সংস্কৃতের মেয়ে' মনে করত কেন ?
গ. অনুচ্ছেদের ১. নং বৈশিষ্ট্যটির মধ্য দিয়ে 'বাংলা ভাষার জন্মকথা' প্রবন্ধের কোন দিকটি প্রকাশ পেয়েছে? ব্যাখ্যা করো।
ঘ. ইফতি পিয়ার পঠিত ২. নং বৈশিষ্ট্যটি 'বাংলা ভাষার জন্মকথা' প্রবন্ধের আলোকে বিশ্লেষণ করো।


Correct Answer: 

Solution:
কসংস্কৃত' শব্দের অর্থ— বিধিবদ্ধ বা পরিশীলিত ।খসংস্কৃত ভাষার অনেক শব্দ সরাসরি বাংলা ভাষায় ব্যবহৃত হয় বলে একদল লোক বাংলাকে 'সংস্কৃতের মেয়ে' মনে করতেন । ভাষার ধর্মই হলো বদলে যাওয়া। একশ বছর পূর্বেও বাংলা ভাষার ইতিহাস সম্পর্কে কারও সঠিক ধারণা ছিল না। তখন এ ভাষার জন্মের ইতিহাস নিয়ে ভাষাবিদদের মধ্যে নানারকম ধারণা প্রচলিত ছিল সংস্কৃত ভাষার অনেক শব্দ সরাসরি বাংলা ভাষায় ব্যবহৃত হয়। এ কারণে অনেকে বাংলাকে ‘সংস্কৃতের মেয়ে' বলে মনে করতেন।গঅনুচ্ছেদের ১ নম্বর বৈশিষ্ট্যের মধ্য দিয়ে 'বাংলা ভাষার জন্মকথা' প্রবন্ধে বর্ণিত ভাষার ধ্বনি ও শব্দের রূপ বদলের বিষয়টিই প্রকাশ পেয়েছে । ভাষার ধর্মই বদলে যাওয়া এবং মানুষের মুখে মুখে ব্যবহারের ফলে বদল ঘটে ভাষার ধ্বনির, বদলে যায় শব্দের রূপ। ভাষার এরূপ পরিবর্তনের দিকটি ‘বাংলা ভাষার জন্মকথা' এবং ক নম্বর অনুচ্ছেদে আলোচিত হয়েছে। উদ্দীপকের বিষয়বস্তুতে এ বিষয়টি স্পষ্ট যে, ভাষা নদীর মতোই গতিশীল । তাই বাংলা ব্যাকরণে ভাষার বৈশিষ্ট্য পড়তে গিয়ে তা ইফতি পিয়ার নজরে পড়ে। সে বুঝতে পারে যে, কঠিন কঠিন শব্দকেও মানুষ নিজের সুবিধার্থে সহজভাবে উচ্চারণ করে এবং এভাবে পরিবর্তনের মধ্য দিয়ে একসময় ভাষা বদলে যায়। ইফতি পিয়ার চোখে ধরা পড়ে যে বাংলা ভাষা পরিবর্তনের মধ্য দিয়েই আজকের এ অবস্থায় উপনীত হয়েছে; অর্থাৎ চক্র > চক্ক > চাকা শব্দটি এরূপ পরিবর্তনেরই ফল। এই পরিবর্তনটিই প্রমাণ করে যে, মানুষের মুখে মুখে ব্যবহৃত ও পরিবর্তিত হতে হতেই বাংলা ভাষার শব্দগুলো বর্তমান অবস্থায় এসেছে।ঘইফতি পিয়ার পঠিত ২ নম্বর বৈশিষ্ট্য তথা সময়ের পরিবর্তনের সঙ্গে স্থানিক ও কালিক বৈশিষ্ট্য ধারণ করে ভাষার বহুরূপ লাভের দিকটি ‘বাংলা ভাষার জন্মকথা' প্রবন্ধের আলোকে যথার্থ । ‘বাংলা ভাষার জন্মকথা' প্রবন্ধের বক্তব্য অনুযায়ী বাংলাসহ পৃথিবীর আরো অনেক ভাষা সৃষ্টি হয়েছে ইন্দো-ইউরোপীয় ভাষা পরিবার হতে। এ ভাষা পরিবারের অন্যান্য ভাষার সঙ্গে বাংলা ভাষার একটি সূক্ষ্ম যোগসূত্র রয়েছে । উদ্দীপকের ২ নম্বর বৈশিষ্ট্যে উল্লেখিত হয়েছে ভাষার উদ্ভব ও বিকাশের মৌলিক বিষয়টি। নির্দিষ্ট একটি ভাষাবংশ থেকে যেমন অনেক ভাষার সৃষ্টি হয়, তেমনি বিভিন্ন অঞ্চলের বৈশিষ্ট্য ধারণ করেও ভাষার মৌলিক পরিবর্তন ঘটে। উদ্দীপকের ২ অংশটিতে স্থানের ও কালের পরিবর্তনে ভাষার পরিবর্তনের কথা বলা হয়েছে। এসব বৈশিষ্ট্যকে ধারণ করে ভাষা ক্রমে ক্রমে বহুরূপী হয়ে ওঠে। নির্দিষ্ট একটি কেন্দ্র তথা ভাষাবংশ থেকে উৎপত্তি লাভ করে হাজার হাজার নতুন ভাষা। হুমায়ুন আজাদ তাঁর 'বাংলা ভাষার জন্মকথা' প্রবন্ধেও সেকথাই উত্থাপন করেছেন। নির্দিষ্ট উৎস থেকে উৎপত্তি লাভ করে নদী যেমন চলতে চলতে মোড় বদলায়, 'বাঁক নেয়, ভাষাও ঠিক তেমনি। উদ্দীপকের ২ নম্বর বৈশিষ্ট্য এবং 'বাংলা ভাষার জন্মকথা' প্রবন্ধে ভাষার এই পরিবর্তনশীলতার বৈশিষ্ট্যই আলোচিত হয়েছে।

Explanation:


Sub-Questions:

================================================================================
Question #5 (ID: 680762)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
একটি শিশু জন্মের পর যখন কথা বলতে শুরু করে তারপর থেকে কোনো নির্দিষ্ট শব্দে সে স্থিত থাকে না। নিত্যনতুন শব্দ বলতে তার ভালো লাগে। সে আজ বলছে জল, কাল পানি, পরের দিন সলিল এভাবে সমৃদ্ধ হতে থাকে তার শব্দভাণ্ডার।

Options:
ক. বাংলা সংস্কৃতের কেমন মেয়ে?
খ. 'ভাষার ধর্মই বদলে যাওয়া'- ব্যাখ্যা করো।
গ. উদ্দীপকটি কোন দিক থেকে 'বাংলা ভাষার জন্মকথা' প্রবন্ধের সঙ্গে সংগতিপূর্ণ, ব্যাখ্যা করো।
ঘ. উদ্দীপকটি 'বাংলা ভাষার জন্মকথা' প্রবন্ধের আংশিক রূপায়ণ মাত্র”— মন্তব্যটির যথার্থতা নিরূপণ করো।


Correct Answer: 

Solution:
কবাংলা সংস্কৃতের দুষ্টু মেয়ে।খভাষার ধর্মই বদলে যাওয়া' বলতে মানুষের মুখে মুখে ভাষার রূপ বদল ঘটার বিষয়টিকে বোঝানো হয়েছে। ভাষা নিয়ত পরিবর্তনশীল। ভাষা কখনো এক জায়গায় স্থির থাকে না। প্রবহমান নদীর মতোই তার এগিয়ে চলা। মানুষের মুখে মুখে বদলে যায় ভাষার ধ্বনি। রূপ বদলে যায় শব্দের এবং বদলে যায় অর্থও। এভাবে বহুদিন কেটে যাওয়ার পর মনে হয় ভাষাটি একটি নতুন ভাষা হয়ে উঠেছে। এভাবেই ভাষা বদলে যায়। প্রশ্নোক্ত উক্তিটিতে এ বিষয়টিই ফুটে উঠেছে।গঅন্য ভাষার শব্দভাণ্ডার থেকে শব্দ নিয়ে কোনো ভাষা সমৃদ্ধ হওয়ার দিক উপস্থাপনের সূত্রে উদ্দীপকটি 'বাংলা ভাষার জন্মকথা' প্রবন্ধের সঙ্গে সংগতিপূর্ণ। ভাষা বহুদিনের পথ-পরিক্রমায় সমৃদ্ধ হয়ে ওঠে। বিভিন্ন ভাষার শব্দ নানাবিধ কারণে কোনো ভাষার মধ্যে প্রবেশ করে ধীরে ধীরে স্থায়ী রূপ লাভ করে এবং ঐ ভাষার নিজস্ব সম্পদে পরিণত হয়। তেমনিভাবে আমাদের বাংলা ভাষায়ও বিভিন্ন ভাষার শব্দ এসে যোগ হয়েছে। উদ্দীপকে একটি শিশুর শব্দভাণ্ডার সমৃদ্ধ হওয়ার প্রক্রিয়া বর্ণনা করা হয়েছে। জন্মের পর শিশু যখন বলতে শুরু করে তারপর থেকে সে নির্দিষ্ট কোনো শব্দে স্থিত থাকে না। নিত্যনতুন শব্দ বলতে তার ভালো লাগে। সে আজ বলছে জল, কাল পানি, পরের দিন সলিল। এভাবে প্রতিনিয়তই তার শব্দভাণ্ডার সমৃদ্ধ হয়। 'বাংলা ভাষার জন্মকথা' প্রবন্ধেও প্রাবন্ধিক কোনো ভাষার উৎপত্তি ও সমৃদ্ধ হওয়ার প্রক্রিয়ার কথা বলেছেন। এক্ষেত্রে কোনো ভাষার শব্দ কিঞ্চিৎ পরিবর্তন বা অপরিবর্তিতভাবে অন্য ভাষায় মিশে যায় এবং তা একসময় স্থায়ীভাবে ঐ ভাষার নিজস্ব সম্পদে পরিণত হয়। আমাদের বাংলা ভাষায়ও বিভিন্ন ভাষার শব্দ এসে মিশেছে। ভাষার শব্দভাণ্ডার সমৃদ্ধ হওয়ার এ প্রক্রিয়ার সাথেই উদ্দীপকটি সংগতিপূর্ণ।ঘউদ্দীপকটি ভাষার শব্দভাণ্ডার সমৃদ্ধ হওয়ার প্রক্রিয়াটির ইঙ্গিত প্রদানের মধ্য দিয়ে 'বাংলা ভাষার জন্মকথা' প্রবন্ধের অংশবিশেষকে তুলে ধরেছে, সমগ্র বিষয়বস্তুকে নয়। ভাষার ধর্মই হলো পরিবর্তিত হওয়া। আর এ পরিবর্তনের স্রোতে ভেসেই এক ভাষার শব্দ এসে মিশে যায় অন্য কোনো ভাষায়। এভাবে ঐ ভাষার শব্দভাণ্ডার সমৃদ্ধ হয়। আমাদের বাংলাভাষাও এর ব্যতিক্রম নয়। উদ্দীপকে বলা হয়েছে একটি শিশু জন্মের পর যখন কথা বলতে শুরু করে তারপর থেকে শুরু হয় তার বিভিন্ন শব্দ শেখা। এক্ষেত্রে সে নির্দিষ্ট কোনো শব্দে স্থিত থাকে না। নিত্যনতুন শব্দ বলতে পছন্দ করে। বড়োদের মুখে বিভিন্ন শব্দ শুনে সে সেগুলো অনুকরণ করে বলার চেষ্টা করে। আজ বলছে জল, তো কাল বলছে পানি, আর পরের দিন সালিল। এভাবে সে বিভিন্ন ধরনের শব্দ শেখে। এভাবে প্রতিনিয়তই সমৃদ্ধ হয় তার শব্দভাণ্ডার। 'বাংলা ভাষার জন্মকথা' প্রবন্ধে প্রাবন্ধিক বাংলা ভাষার উৎপত্তির ইতিহাস তুলে ধরেছেন। নানা পরিবর্তনের মধ্য দিয়েই একটি ভাষা জন্মলাভ করে। নতুন জন্ম নেওয়া ভাষা শিশুর মতোই অল্প শব্দ নিয়ে যাত্রা শুরু করে। তারপর ধীরে ধীরে তার শব্দভাণ্ডার সমৃদ্ধ হতে থাকে। বিভিন্ন ভাষা থেকে আগত শব্দ কিঞ্চিৎ পরিবর্তিত হয়ে অথবা অপরিবর্তিতভাবেই ঐ ভাষায় প্রবেশ করে। এভাবেই সমৃদ্ধ হয় ঐ ভাষার শব্দভাণ্ডার। উদ্দীপকেও এ বিষয়টির প্রতি ইঙ্গিত করা হয়েছে। তবে আলোচ্য প্রবন্ধের বিষয়বস্তু আরও ব্যাপক ও বিস্তৃত। সেখানে বাংলা ভাষার উৎপত্তির ইতিহাস এবং এ সম্পর্কে বিভিন্ন ভাষাতাত্ত্বিকের মতবাদ বিশ্লেষণ করা হয়েছে, যা উদ্দীপকে অনুপস্থিত। তাই আমরা বলতে পারি, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #6 (ID: 680760)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কাহেরি ঘিনি মেলি আচ্ছ হু কীস।

বেঢ়িল হাক পড়অ চৌদীস। ধ্রু॥

আপনা মাংসে হরিণা বৈরী।

- চর্যাপদ

আধুনিক বাংলা: কাকে নিয়ে কাকে ছেড়ে আছ কীসে?

চারদিক বেড়িয়ে হাঁক পড়েছে এসে ॥

আপন মাংসে হরিণ বৈরী।

Options:
ক. ভারতীয় আর্যভাষার প্রথম স্তরটির ব্যাপ্তি উল্লেখ করো?
খ. শত বছর পূর্বেও বাংলা ভাষার ইতিহাস সম্পর্কে কারো স্পষ্ট ধারণা ছিল না কেন? ব্যাখ্যা করো।
গ. উদ্দীপকে 'বাংলা ভাষার জন্মকথা' প্রবন্ধের কোন দিকটি পরিলক্ষিত হয়? ব্যাখ্যা করো।
ঘ. “উদ্দীপকটি 'বাংলা ভাষার জন্মকথা' প্রবন্ধের মূলভাবকে আংশিক ধারণ করেছে” – মন্তব্যটির যথার্থতা বিশ্লেষণ করো।


Correct Answer: 

Solution:
কভারতীয় আর্যভাষার প্রথম স্তরটির ব্যাপ্তিকাল খ্রিষ্টপূর্ব ১২০০ অব্দ থেকে খ্রিষ্টপূর্ব ৮০০ অব্দ ।খবাংলা ভাষা নিয়ে প্রয়োজনীয় গবেষণা না হওয়ায় শত বছর পূর্বেও এ ভাষার ইতিহাস সম্পর্কে কারো স্পষ্ট ধারণা ছিল না। বাংলা ভাষার উৎপত্তি বহুকাল হলেও পূর্বে এ ভাষা নিয়ে তেমন গবেষণা হয়নি। এর ফলে অনেকেই সংস্কৃত থেকেই বাংলা ভাষার উৎপত্তি হয়েছে বলে মনে করতেন। পরবর্তীতে নানা গবেষণার মধ্য দিয়ে বাংলা ভাষার সঠিক ইতিহাস সম্পর্কে জানা যায়। অর্থাৎ পর্যাপ্ত গবেষণা না হওয়ার কারণেই শত বছর পূর্বেও বাংলা ভাষার উৎপত্তি ও ক্রমবিকাশ সম্পর্কে মানুষের স্পষ্ট কোনো ধারণা ছিল না।গউদ্দীপকে 'বাংলা ভাষার জন্মকথা' প্রবন্ধে উঠে আসা, ভাষার বিবর্তনের দিকটি পরিলক্ষিত হয়। “বাংলা ভাষার জন্মকথা' প্রবন্ধে প্রাবন্ধিক বাংলা ভাষার বিবর্তনের নানান দিক নিয়ে আলোচনা করেছেন। পাশাপাশি তিনি পরিবর্তনের মধ্য দিয়ে বাংলা ভাষার আজকের রূপ পরিগ্রহের বিষয়টিও তুলে ধরেছেন। প্রাবন্ধিক মনে করেন, 'পরিবর্তনশীলতাই ভাষার নিয়ম। উদ্দীপকে চর্যাপদের একটি পদ তুলে ধরা হয়েছে। এটি বাংলা ভাষার আদি নিদর্শন। তা সত্ত্বেও পদটির ভাষা বর্তমান বাংলা ভাষার চেয়ে অনেকটাই ভিন্ন। এ কারণেই উদ্দীপকে উল্লিখিত চর্যার পদটিকে আধুনিক বাংলায় রূপান্তর করা হয়েছে। একইভাবে, 'বাংলা ভাষার জন্মকথা' প্রবন্ধেও ভাষার পরিবর্তনশীলতার কথা বলা হয়েছে। প্রাবন্ধিক মনে করেন, প্রবহমান নদীর মতো পরিবর্তনই ভাষার ধর্ম এবং এর মধ্য দিয়েই ভাষা টিকে থাকে। এভাবে বিবর্তনের মধ্য দিয়ে দীর্ঘকালের ব্যবধানে জন্ম নেয় নতুন ভাষা। উদ্দীপকে উল্লিখিত চর্যাপদের চরণগুলোর সঙ্গে আধুনিক ভাষার ভিন্নতার মধ্য দিয়ে এ বিষয়টিই প্রতিভাত হয়। সে বিবেচনায়, উদ্দীপকে আলোচ্য প্রবন্ধের ভাষার বিবর্তনের দিকটিই উঠে এসেছে।ঘ“উদ্দীপকটি 'বাংলা ভাষার জন্মকথা' প্রবন্ধের মূলভাবকে আংশিক ধারণ করেছে” – মন্তব্যটি যথার্থ । 'বাংলা ভাষার জন্মকথা'' প্রবন্ধে বাংলা ভাষার উদ্ভব ও ক্রমবিকাশ সম্পর্কে আলোকপাত করা হয়েছে। আলোচ্য প্রবন্ধটিতে প্রাবন্ধিক বাংলা ভাষার দীর্ঘ পথ পরিক্রমার ইতিহাস তুলে ধরে দেখিয়েছেন যে, বিচিত্র বিবর্তনের মধ্য দিয়ে এ ভাষা আজকের রূপ পরিগ্রহ করেছে। উদ্দীপকে চর্যাপদের কয়েকটি চরণ উদ্ধৃত করে সেগুলোর আধুনিক বাংলা রূপটি তুলে ধরা হয়েছে। হাজার বছর পূর্বের সে পদগুলোর সাথে বর্তমান বাংলা ভাষার পার্থক্য স্পষ্ট। এর কারণ ভাষার পরিবর্তনশীলতা। দীর্ঘকাল ধরে নানাভাবে পরিবর্তন হওয়ার ফলেই চর্যাপদের চরণগুলোর সাথে বর্তমান বাংলা ভাষার এমন পার্থক্য চোখে পড়ে। আলোচ্য প্রবন্ধটিতেও প্রাবন্ধিক বাংলা ভাষার বিবর্তনের বিষয়টিকে গুরুত্বের সঙ্গে তুলে ধরেছেন। 'বাংলা নববর্ষ' প্রবন্ধে প্রাবন্ধিক বাংলা ভাষার উৎপত্তির দিকটি তুলে ধরতে সচেষ্ট হয়েছেন। আর তা করতে গিয়ে তিনি এ ভাষার ইতিহাস পর্যালোচনা করেছেন। তাঁর মতে, ইন্দো-ইউরোপীয় ভাষাবংশের একটি শাখার নাম প্রাচীন ভারতীয় আর্যভাষা। এর তিনটি স্তর রয়েছে, যার শেষ স্তরটির নাম প্রাকৃত। এই প্রাকৃত ভাষারই কোনো একটি স্তর থেকে বিবর্তনের মধ্য দিয়ে বাংলা ভাষার জন্ম হয়। উদ্দীপকে চর্যাপদের চরণগুলোর থেকে বর্তমান ভাষার ভিন্নতার মধ্য দিয়ে পরিবর্তনের বিষয়টি চোখে পড়লেও সেখানে বাংলা ভাষার উৎপত্তির বিষয়ে কোনো ধারণা পাওয়া যায় না । সে বিবেচনায়, প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #7 (ID: 680755)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ভাষা পরিবর্তনের মুখ্য কারণ ধ্বনির পরিবর্তন। অবশ্য ভাষা পরিবর্তনের বিভিন্ন কারণ বিদ্যমান। ভাষা পরিবর্তনের প্রধান কারণ উচ্চারণ ও ধ্বনির পরিবর্তন বা বিকৃতি। ভাষা পরিবর্তনের যে বিভিন্ন কারণ ক্রিয়াশীল সেগুলো পর্যালোচনার পর ভাষা পরিবর্তনের প্রকৃতিকে দু'দিক থেকে নির্দেশ করা যায় নিয়মিত ও অনিয়মিত পরিবর্তন । যেক্ষেত্রে পরিবর্তনের কারণ সর্বত্র নির্দিষ্টভাবে নির্দেশ করা সম্ভব, সেখানে ভাষা পরিবর্তনের বিষয়টি নির্দিষ্ট ধ্বনি পরিবর্তনরূপে চিহ্নিত করা।

Options:
ক. 'অলৌকিক ইস্টিমার' কাব্যগ্রন্থের রচয়িতা কে?
খ. এক হাজার বছর পর বাংলা ভাষা ঠিক এমন থাকবে না।'— কেন? বুঝিয়ে লেখো।
গ. উদ্দীপকের সঙ্গে 'বাংলা ভাষার জন্মকথা' প্রবন্ধের সাদৃশ্যের দিকটি ব্যাখ্যা করো।
ঘ. “উদ্দীপকটি 'বাংলা ভাষার জন্মকথা' প্রবন্ধের সম্পূর্ণ অংশের প্রতিনিধিত্ব করে না।”— মন্তব্যটি বিশ্লেষণ করো।


Correct Answer: 

Solution:
কঅলৌকিক ইস্টিমার' কাব্যগ্রন্থের রচয়িতা হুমায়ুন আজাদ ।খভাষার ধর্ম বদলে যাওয়ার দিকটির কথা বোঝাতেই প্রশ্নোক্ত উক্তিটি করা হয়েছে। ভাষা নিয়ত পরিবর্তনশীল। সময়ের সাথে সাথে এতে যুক্ত হয় নতুন শব্দ । আবার কালের বিবর্তনে হারিয়ে যায় বিভিন্ন শব্দ। তাই বর্তমানে আমরা যে বাংলা ভাষা ব্যবহার করছি, তা কয়েকশ বছর পর বদলে যাবে। আবার কয়েকশ বছর আগেও বাংলা ভাষা বর্তমান রূপে ছিল না। এ কথাটি বোঝাতেই প্রশ্নোক্ত উক্তিটির অবতারণা করা হয়েছে।গউদ্দীপকের সঙ্গে 'বাংলা ভাষার জন্মকথা' প্রবন্ধের ভাষার পরিবর্তনের দিকটি সাদৃশ্যপূর্ণ। 'বাংলা ভাষার জন্মকথা' প্রবন্ধে বাংলা ভাষার পরিবর্তনের কথা বলা হয়েছে। কীভাবে একটি ভাষা কালের বিবর্তনে অন্য রূপ গ্রহণ করে, সেই বিষয়ে বিস্তারিত বর্ণনা করা হয়েছে প্রবন্ধটিতে। মানুষের মুখে মুখে বদলে যায় ভাষার ধ্বনি। যার প্রভাব পড়ে শব্দে ও অর্থে। এভাবেই সময়ের সাথে সাথে বদলায় ভাষা । উদ্দীপকে ভাষার পরিবর্তনের অন্যতম কারণ হিসেবে ধ্বনি পরিবর্তন নিয়ে আলোচনা করা হয়েছে। ভাষার গুরুত্বপূর্ণ উপাদান ধ্বনি। এর পরিবর্তন তাই সরাসরি প্রভাব ফেলে ভাষায় রূপ বদলের ওপর। আলোচ্য প্রবন্ধে এই বিষয়টি গুরুত্বের সঙ্গে উল্লেখ করা হয়েছে। এ দিক থেকে 'বাংলা ভাষার জন্মকথা' প্রবন্ধ ও উদ্দীপকটি সাদৃশ্যপূর্ণ হয়ে ওঠে।ঘবিষয়বস্তুর বিস্তারের দিক থেকে উদ্দীপকটি 'বাংলা ভাষার জন্মকথা' প্রবন্ধের সম্পূর্ণ অংশের প্রতিনিধিত্ব করে না । 'বাংলা ভাষার জন্মকথা' প্রবন্ধে বাংলা ভাষার উৎপত্তি নিয়ে আলোচনা করা হয়েছে। সেখানে ভাষা কীভাবে পরিবর্তন হয়, সেই বিষয়ে বিস্তারিত আলোচনা করা হয়েছে। কীভাবে সময়ের সাথে ভাষার ধ্বনি, শব্দ ও অর্থ পরিবর্তিত হয়ে যায় তাও ব্যাখ্যা করা হয়েছে প্রবন্ধটিতে। উদ্দীপকে ভাষা পরিবর্তনের মুখ্য কারণ হিসেবে ধ্বনির পরিবর্তন বিষয়ে আলোকপাত করা হয়েছে। উদ্দীপকের বক্তা মনে করেন, ভাষা পরিবর্তনের প্রধান কারণ উচ্চারণ পদ্ধতি ও ধ্বনির শ্রুতিগত দিকের পরিবর্তন। ভাষার এই পরিবর্তনকে দুই ভাগে ভাগ করা যায়, নিয়মিত এবং অনিয়মিত পরিবর্তন। এভাবে ভাষা এক রূপ থেকে অন্যরূপে পরিবর্তিত হয়। উদ্দীপকে কেবল ভাষা পরিবর্তনের পেছনে ধ্বনির ভূমিকা নিয়েই আলোচনা করা হয়েছে। কোনো নির্দিষ্ট ভাষা বা ভাষার অন্য কোনো উপাদান নিয়ে আলোচনা করা হয়নি। কিন্তু আলোচ্য প্রবন্ধে শুধু ভাষায় পরিবর্তনই নয়, বাংলা ভাষার উদ্ভব সম্পর্কে বিস্তারিত আলোচনা করা হয়েছে। এছাড়া ধ্বনির সাথে শব্দ ও অর্থ বদল নিয়েও আলোচনা করা হয়েছে সেখানে। এ সকল বিষয় উদ্দীপকে উঠে আসেনি। তাই বলা যায়, “উদ্দীপকটি 'বাংলা ভাষার জন্মকথা' প্রবন্ধের সম্পূর্ণ অংশের প্রতিনিধিত্ব করে না"- উক্তিটি যথার্থ।

Explanation:


Sub-Questions:

