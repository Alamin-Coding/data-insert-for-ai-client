================================================================================
Question #1 (ID: 680464)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ছোট শিশু খেলার ছলে নদীতীরে বালু দিয়ে ঘর বানায়। ঘরের গায়ে সে সুন্দর করে নকশা বানায়। ঘরের আশপাশকেও সে পরিচ্ছন্ন করে তোলে। যাতে সেখানে একটি সুন্দর পরিবেশ বিরাজ করে। এভাবে শিশুটি আপন মনে তার ভালো লাগাকে মূর্ত করে তোলে।

Options:
ক. মুস্তাফা মনোয়ার মৌলিকতার স্বাক্ষর রেখেছেন কোথায়?
খ. "আনন্দ ধারা বহিছে ভুবনে"- এই গানটি কীভাবে শিল্পকলার মূল সত্য প্রকাশ করে?
গ. উদ্দীপকের শিশুর কর্মে 'শিল্পকলার নানা দিক' প্রবন্ধের কোন দিকের মিল রয়েছে? ব্যাখ্যা কর।
ঘ. উদ্দীপকের ভাবই 'শিল্পকলার নানা দিক' প্রবন্ধের মূলীভূত সত্য।- বক্তব্যটি বিশ্লেষণ কর।


Correct Answer: 

Solution:
কবাংলাদেশ টেলিভিশন-এর অনুষ্ঠান প্রযোজনায় মুস্তাফা মনোয়ার মৌলিকতার স্বাক্ষর রেখেছেন।খশিল্পকলার মূল সত্য হলো আনন্দে অবগাহন করা। আলোচ্য গানের কথাতেও বলা হয়েছে যে- ধরণিতে আনন্দের ধারা বয়ে চলছে, যা শিল্পকলার মূল সত্যকে স্পর্শ করে।মনের চাহিদা মেটাতে আনন্দের বিকল্প নেই। এ আনন্দে অবগাহনের জন্য পৃথিবীর মানুষ হাজারো প্রয়াস চালিয়ে যাচ্ছে। যেহেতু আনন্দ লাভ করাই শিল্পকলার মূল সত্য, তাই বলা যায়-আলোচ্য গানটি শিল্পকলার মূল সত্যই প্রকাশ করে।গউদ্দীপকের শিশুর কর্মে 'শিল্পকলার নানা দিক' প্রবন্ধের সৌন্দর্যের মাধ্যমে আনন্দ লাভের দিকটির পরিচয় মেলে।মানবমনের আছে নিজস্ব গতি, আছে ছন্দ। আপন গতিতে চলতে চলতেই মন সৌন্দর্যের সন্ধান করে। কারণ একমাত্র সৌন্দর্যের মধ্য দিয়েই মানুষ লাভ করে নিটোল আনন্দ। সৌন্দর্য সৃষ্টি এবং সৌন্দর্য দর্শন মানবজীবনের অপরিহার্য সত্য।'শিল্পকলার নানা দিক' প্রবন্ধে এ বিষয়টিই প্রবন্ধকার উপস্থাপন করেছেন। মানুষ তার আপন ভাষায় আর কর্মে প্রকৃতিজগতের সৌন্দর্যকে মূর্ত করে তোলে। আপন মনের আনন্দে চলে তার সৌন্দর্য সৃষ্টি যা অপরকেও আনন্দ দেয়, ভালো লাগার অনুভূতি তৈরি করে। উদ্দীপকের শিশুটি নিজের ভালো লাগা থেকেই খেলাচ্ছলে নদীর তীরে বালু দিয়ে ঘর বানায়। একটি সুন্দর পরিবেশের জন্য সে ঘরের আশপাশকে পরিচ্ছন্ন করে তোলে, ঘরের দেয়ালে সুন্দর করে নকশা বানায়। সৌন্দর্য সৃষ্টি এবং সৌন্দর্য লাভই এখানে মুখ্য হয়ে ওঠে।ঘউদ্দীপকের ভাবই 'শিল্পকলার নানা দিক' প্রবন্ধের মূলীভূত সত্য। মন্তব্যটি নিচে বিশ্লেষণ করা হলো।সৌন্দর্য সৃষ্টি এবং সৌন্দর্য দর্শনের মূল কথাই হলো আনন্দ লাভ। তাই যুগে যুগে সৃষ্টি হয়েছে চিত্রকলা, নাট্যকলা, সংগীতকলা প্রভৃতি শাখার। প্রয়োজনের বাইরে গিয়ে মানুষের এ সৌন্দর্য সাধনা; এ সাধনা এক চলমান প্রক্রিয়া।'শিল্পকলার নানা দিক' প্রবন্ধে প্রবন্ধকার এ সত্যটিই ব্যক্ত করেছেন। প্রকৃতিজগতে প্রতিনিয়ত চলছে সৌন্দর্য সৃষ্টির কাজ, আর প্রকৃতিজগতের এ সৌন্দর্য অবলোকন করে মানুষ আনন্দ লাভ করে। প্রকৃতিজগতের সৌন্দর্যকে মানুষ ফুটিয়ে তোলে চিত্রকলা, ভাস্কর্য, স্থাপত্য, নৃত্য, কবিতা, গানে। সুন্দরের এই বোধ মানুষের মনকে তৃপ্ত করে। উদ্দীপকের শিশুটির কাজে এই সৌন্দর্য সৃষ্টির বিষয়টি প্রতিফলিত হয়েছে যা শিশুটিকে আনন্দ দেয়।উদ্দীপক এবং 'শিল্পকলার নানা দিক' প্রবন্ধে সৌন্দর্য সৃষ্টির মাহাত্ম্যই বর্ণিত হয়েছে। এই সৌন্দর্য সৃষ্টির মূলকথা হলো আনন্দ লাভ। এ বিষয়টিই আলোচ্য প্রবন্ধের মূলীভূত সত্য।

Explanation:


Sub-Questions:

================================================================================
Question #2 (ID: 680463)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রাবেয়া তার বান্ধবীদের সাথে ঢাকা বিশ্ববিদ্যালয়ের ক্যাম্পাসে ঘুরতে গিয়ে বিশালাকার এক ভাস্কর্য দেখতে পায়, নাম- 'অপরাজেয় বাংলা'। '৭১-এর মুক্তিযুদ্ধে কাঁধে কাঁধ মিলিয়ে বাংলার নারী ও পুরুষের অংশগ্রহণের এবং বিজয়ের কথা স্মরণ করিয়ে দেয় এটি।

Options:
ক. সব সুন্দরই সরাসরি কীসের বাইরে অবস্থান করে?
খ. সুন্দরের নিয়ম জানতে হবে না কেন?
গ. উদ্দীপকে 'শিল্পকলার নানা দিক' প্রবন্ধের যে বিষয়টিকে নির্দেশ করা হয়েছে তা ব্যাখ্যা কর।
ঘ. "উদ্দীপকে উল্লিখিত দিকটিই শিল্পকলার একমাত্র দিক নয়" মন্তব্যটির যথার্থতা বিচার কর।


Correct Answer: 

Solution:
কসব সুন্দরই সরাসরি প্রয়োজনের বাইরে অবস্থান করে।খসুন্দরের নিয়ম জানতে হবে না। কারণ সুন্দর যে নিয়মে সুন্দর হয়, তা সরাসরি প্রকাশিত হয় না। আবার নিয়ম না জানলেও সুন্দরকে চেনা যায়।নিয়ম জেনে তারপর সুন্দরকে জানতে গেলে সুন্দরের তাৎপর্য উপলব্ধি করা যায় না; বরং সুন্দর দেখতে দেখতেই এক সময় সুন্দরের নিয়ম উপলব্ধিতে ধরা পড়ে। যেমন শিল্পকলা বা ফুল ফোটার নির্দিষ্ট নিয়ম আছে। কিন্তু এ নিয়ম প্রকাশিত হয় না। শুধু সুন্দরের সাথে মিশে একটা নান্দনিক বন্ধন তৈরি করে। এ কারণেই সুন্দরের নিয়ম জানতে হবে না।গউদ্দীপকে 'শিল্পকলার নানা দিক' প্রবন্ধের ভাস্কর্যের বর্ণনার বিষয়টিকে নির্দেশ করে।ভাস্কর্য হলো এক ধরনের শিল্পকলা। শিল্পীরা পাথর, কাঠ, মাটি প্রভৃতি দিয়ে ভাস্কর্য নির্মাণ করেন। যাঁরা ভাস্কর্য নির্মাণ করেন তাঁদের বলা হয় ভাস্কর। বাংলাদেশে বিভিন্ন আকৃতির ও বহু ধরনের ভাস্কর্য দেখতে পাওয়া যায়।'শিল্পকলার নানা দিক' প্রবন্ধে লেখক এই ভাস্কর্য শিল্পের পরিচয় সংক্ষেপে বর্ণনা করেছেন। নরম মাটি দিয়ে কোনোকিছুর রূপ দেওয়া বা শক্ত পাথর কেটে কোনো গড়ন বানানোকে বলা হয় ভাস্কর্য। আবার বিশেষ এক ধরনের ছাঁচ বানিয়ে গলিত ধাতু ঢেলে গড়ন বানানোও ভাস্কর্যের অন্তর্ভুক্ত। আমাদের দেশে এককালে পোড়ামাটির ভাস্কর্য, খুব প্রসিদ্ধ ছিল। উদ্দীপকের 'অপরাজেয় বাংলা' একটি ভাস্কর্য যা আলোচ্য প্রবন্ধের এই বর্ণনাকেই নির্দেশ করে। 'অপরাজেয় বাংলা' ঢাকাবিশ্ববিদ্যালয়ে অবস্থিত এক বিশালাকার ভাস্কর্য। এই ভাস্কর্যটি ১৯৭১ সালের মুক্তিযুদ্ধে বাংলাদেশের নারী-পুরুষের সম্মিলিত অংশগ্রহণের স্মারক। তাই আমরা বলতে পারি যে, উদ্দীপকে 'শিল্পকলার নানা দিক' প্রবন্ধের ভাস্কর্যের বর্ণনার বিষয়টিকে নির্দেশ করে।ঘউদ্দীপকে উল্লিখিত দিকটিই 'শিল্পকলার নানা দিক' প্রবন্ধের একমাত্র দিক নয়"- মন্তব্যটি যথার্থ।শিল্পকলা নানা ধরনের উপকরণের সমন্বিত একটি বিষয়। ভাস্কর্যও এক বিশেষ ধরনের শিল্পকলা, যা নিজ নির্মাণশৈলীতেই স্বাতন্ত্র্যমন্ডিত। বাংলাদেশে অনেক ভাস্কর্য দেখতে পাওয়া যায়। সেগুলোর নির্মাণের পশ্চাতে আছে কোনো বিশেষ অর্জন বা ঘটনা। এ ছাড়াও শিল্পকলার রয়েছে ভিন্ন ভিন্ন আঙ্গিক।'শিল্পকলার নানা দিক' প্রবন্ধে সুন্দরের ধারণা ব্যক্ত করতে গিয়ে ভাস্কর্যের প্রসঙ্গ উত্থাপিত হয়েছে। ভাস্কর্য এক ধরনের শিল্পকলা, যার মধ্য দিয়ে প্রকাশ ঘটে সুন্দরের। প্রকৃতি বা জীবজগতের নানা বিষয়কে মাটি, কাঠ বা পাথরের সাহায্যে শিল্পীরা এই ভাস্কর্যে রূপ দেয়। উদ্দীপকেও আমরা এই ভাস্কর্য শিল্পকলার পরিচয় পাই। বাংলাদেশের একটি সুবিখ্যাত ভাস্কর্য 'অপরাজেয় বাংলা', যা ঢাকা বিশ্ববিদ্যালয়ে অবস্থিত। শিল্পীমন, সৌন্দর্যবোধের পাশাপাশি বাংলাদেশের স্বাধীনতা যুদ্ধের তাৎপর্যময় ইতিহাসও এ ভাস্কর্যের মধ্য দিয়ে প্রকাশমান।উদ্দীপকে ভাস্কর্যের বর্ণনা এবং এর তাৎপর্যই প্রধান আলোচিত বিষয়। কিন্তু 'শিল্পকলার নানা দিক' প্রবন্ধে ভাস্কর্যের বর্ণনা এসেছে সুন্দরের ধারণা ব্যক্ত করার প্রসঙ্গে। ভাস্কর্য শিল্পকলার একটি উপকরণ, যার মধ্য দিয়ে সুন্দরের প্রকাশ ঘটে। এ ছাড়াও প্রবন্ধে আরও অনেক বিষয়ের প্রকাশ ঘটেছে। যেমন- সৌন্দর্যের গুরুত্ব, প্রয়োজন ও অপ্রয়োজনের কথা, নন্দতত্ত্বের কথা, শিল্পকলার গুরুত্ব ইত্যাদি। তাই বলা যায় যে, উদ্দীপকে উল্লিখিত দিকটিই 'শিল্পকলার নানা দিক' প্রবন্ধের একমাত্র দিক নয়।

Explanation:


Sub-Questions:

================================================================================
Question #3 (ID: 680462)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
এবার ঈদে অষ্টম শ্রেণির ছাত্রী নাজমা তার বাবার কাছে 'পাখি ড্রেস' নামক জামা দাবি করলে বাবা তাকে জামাটি কিনে দেয়। ঈদের দিন জামাটি পরে নাজমা বান্ধবীদের বাড়িতে বেড়াতে গেলে সবাই জামাটির সৌন্দর্যের প্রশংসা করে যা তারও ভালো লাগে। বান্ধবীদের বাড়ি থেকে ফিরে নাজমা জামাটি শোকেসে তুলে রাখে।

Options:
ক. বর্তমানে ছবি আঁকার অত্যন্ত প্রিয় রং কোনটি?
খ. শিল্পকলা সৃষ্টি হয়েছে কেন?
গ. যে কারণে নাজমার জামাটি সবার প্রশংসা পেয়েছে তা 'শিল্পকলার নানা দিক' প্রবন্ধের আলোকে ব্যাখ্যা কর।
ঘ. নাজমার জামাটি শোকেসে তুলে রাখার মাধ্যমে 'শিল্পকলার নানা দিক' প্রবন্ধের মূল উদ্দেশ্য ব্যাহত হয়েছে কি?- তোমার উত্তরের পক্ষে যুক্তি দাও।


Correct Answer: 

Solution:
কবর্তমানে ছবি আঁকার অত্যন্ত প্রিয় রং হচ্ছে জল রং।খমানুষের সৌন্দর্যানুভূতি ও আনন্দবোধের প্রকাশের জন্যই শিল্পকলা সৃষ্টি হয়েছে।সৌন্দর্যানুভূতি ও আনন্দ প্রকাশ মানুষের চিত্তবিকাশেরই নবরূপ। সৌন্দর্য ও আনন্দকে আমরা বুঝি রূপ-রস-শব্দ-স্পর্শ-গন্ধ ইত্যাদি মাধ্যমে, ইন্দ্রিয়সকলের সাহায্যে। মানুষ যখন আনন্দ পায় তখন সে তার মনকে প্রকাশ করতে চায় নানা রূপে। এ চাওয়া থেকেই সৃষ্টি হয়েছে শিল্পকলার।গনাজমার জামাটির মধ্যে প্রয়োজনের সাথে সাথে অপ্রয়োজনের তথা সৌন্দর্যবোধের প্রকাশ ঘটায় জামাটি সবার প্রশংসা পেয়েছে।মানুষের চাহিদার শেষ নেই। তাই যে যত পায় সে তত চায়। তবে শুধু প্রয়োজনের জিনিস পেলেই মানুষ খুশি হয় না। অবশ্যই সেটাকে সুন্দর হতে হয়। কোনো প্রয়োজনীয় জিনিস প্রাপ্তির পর মনুষের শরীর তৃপ্ত হয়। আর প্রয়োজনের বাইরে যে সৌন্দর্য থাকে তা মনকে তৃপ্ত করে।উদ্দীপকের নাজমা তার বাবার কিনে দেওয়া কাঙ্ক্ষিত 'পাখি ড্রেস'টি পরে ঈদের দিন বান্ধবীদের বাড়িতে বেড়াতে গেলে সবাই জামাটির সৌন্দর্যের প্রশংসা করে, যা তারও ভালো লাগে। নাজমার জামাটি সবার প্রশংসা পাওয়ার অন্যতম কারণ প্রয়োজন সাধন অপেক্ষা অপ্রয়োজনের আনন্দদানে জামাটির ভূমিকা। 'শিল্পকলার নানা দিক' প্রবন্ধে আছে- প্রয়োজনের কাজ মিটল তো শরীরকে তৃপ্ত করল, আর প্রয়োজনের বাইরে যে সুন্দর তা মনকে তৃপ্ত করল। নাজমার জামাটির অপ্রয়োজনের সৌন্দর্যের দিক মনকে তৃপ্ত করায় তা সবার প্রশংসা পেয়েছে।ঘনা, নাজমার জামাটি শোকেসে তুলে রাখার মাধ্যমে 'শিল্পকলার নানা দিক' প্রবন্ধের মূল উদ্দেশ্য ব্যাহত হয়নি।মানুষ সব সময় সুন্দর বিষয়কেই গ্রহণ করে। নিজের সৌন্দর্য অন্যের কাছে তুলে ধরতে চায়। অপ্রয়োজনীয় জিনিসই সৌন্দর্যের প্রকাশ ঘটায় বেশি। কারণ তা মনকে তৃপ্ত করে।উদ্দীপকের নাজমা তার বাবার কিনে দেওয়া 'পাখি ড্রেস' নামক জামাটি পরে ঈদের দিন বান্ধবীদের বাড়িতে বেড়াতে গেলে সবাই জামাটির সৌন্দর্যের প্রশংসা করে, যা তারও ভালো লাগে। বান্ধবীদের বাড়ি থেকে ফিরে নাজমা জামাটি শোকেসে তুলে রাখে। 'শিল্পকলার নানা দিক' প্রবন্ধে আছে প্রয়োজনের কাজ মিটল তো শরীরকে তৃপ্ত করল, আর প্রয়োজনের বাইরে যে সুন্দর তা মনকে তৃপ্ত করল। মানুষের জৈব অপেক্ষা আত্মিক ও মানসিক আনন্দ সৃষ্টির আবেদন বেশি হওয়ায় নাজমার জামাটি সবার প্রশংসা লাভ করেছে। আর জামটি শোকেসে তুলে রাখায় 'শিল্পকলার নানা দিক' প্রবন্ধের মূল উদ্দেশ্য ব্যাহত হয়নি। কেননা অপ্রয়োজনের দিক মেটায় যে জিনিস তা সব সময় কাজে ব্যবহৃত হয় না।'শিল্পকলার নানা দিক' প্রবন্ধে বলা হয়েছে- সকল জ্ঞানী মানুষ বলেন, সব সুন্দরই সরাসরি প্রয়োজনের বাইরে। আর নিত্যদিনের প্রয়োজনের বাইরে যে জিনিস তা শোকেস বা এমনই সংরক্ষিত স্থানে সংরক্ষণ করা হয়। উদ্দীপকের নাজমাও তার সুন্দর জামাটির প্রসঙ্গে অনুরূপ আচরণ করেছে। ফলে তার এ কাজে 'শিল্পকলার নানা দিক' প্রবন্ধের উদ্দেশ্য ব্যাহত হয়নি।

Explanation:


Sub-Questions:

================================================================================
Question #4 (ID: 680461)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সাগর, নদী, পাহাড়, গাছপালা, ফুল-পাখির বিচিত্র সমারোহ সৌন্দর্যপিপাসু মানুষদের আকৃষ্ট করে। এই প্রকৃতিকে স্রষ্টা সুন্দর করে সাজিয়েছেন শুধুই নিজের খেয়ালে। ব্যক্তিবিশেষ বা কোনো গোষ্ঠীকে আনন্দ দান নয়, সৌন্দর্যই এখানে মুখ্য। সৌন্দর্য মানুষকে তৃপ্ত করে, পরিশীলিত করে।

Options:
ক. আমাদের দেশে কীসের ভাষ্কর্য খুব প্রসিদ্ধ ছিল?
খ. 'কালি কলম মন, লেখে তিন জন।'- ব্যাখ্যা কর।
গ. উদ্দীপকে 'শিল্পকলার নানা দিক' প্রবন্ধের যে দিকটির পরিচয় মেলে তা ব্যাখ্যা কর।
ঘ. "উদ্দীপকে 'শিল্পকলার নানা দিক' প্রবন্ধের অনেক দিকই ফুটে ওঠেনি।"- মন্তব্যটির যথার্থতা যাচাই কর।


Correct Answer: 

Solution:
কআমাদের দেশে পোড়ামাটির ভাস্কর্য খুব প্রসিদ্ধ ছিল।খকালি কলম মন, লেখে তিন জন।'- এটি বাংলার একটি বহুল প্রচলিত প্রবাদ। এর দ্বারা ঐতিহ্য, শিল্প ও যুগের মাঝে সমন্বয় সৃষ্টি করা হয়েছে।আলোচ্য প্রবাদ বাক্যে কালি মানে দেশের ঐহিত্যের হাজার বছর প্রবাহিত কালি, কলম হলো শিল্প সৃষ্টির বর্তমান সরঞ্জামসমূহ, আর মন হলো বর্তমান যুগের সঙ্গে ঐতিহ্যের সমন্বয় সাধন করে নিজেকে প্রকাশ করার মন। আলোচ্য প্রবাদ দ্বারা এটাই বোঝানো হয়েছে যে-ঐতিহ্যই দেশের পরিচায়ক।গউদ্দীপকে 'শিল্পকলার' নানা দিক' প্রবন্ধের সৌন্দর্যের মাধ্যমে আনন্দলাভের দিকটির পরিচয় মেলে।মনের নিজস্ব গতি আছে, আছে ছন্দ। এই ছন্দ, গতিতে চলতে চলতে মন সৌন্দর্যের সন্ধান করে। কারণ সৌন্দর্যই একমাত্র উপাদান যা সৃষ্টিতে এবং দর্শনে লাভ করা যায় নিটোল আনন্দ। তাই জীবনের জন্য সৌন্দর্য সৃষ্টি এবং সৌন্দর্য দর্শন গুরুত্বপূর্ণ।'শিল্পকলার নানা দিক' প্রবন্ধে লেখক সৌন্দর্যের সাথে মানবমনের সম্পর্কের বিষয়টি উপস্থাপন করেছেন। প্রকৃতিজগতের সৌন্দর্যকে বিচিত্র ভাব-ভাষায় মানুষ জড় উপাদানে ফুটিয়ে তোলে। এই সৌন্দর্য যিনি সৃষ্টি করেন তিনি যেমন তৃপ্তি লাভ করেন তেমনি যিনি দর্শন করেন তিনিও লাভ করেন পরিতৃপ্তি। উদ্দীপকেও সৌন্দর্যের মধ্য দিয়ে তৃপ্তি লাভের এ বিষয়টি প্রতিফলিত হয়েছে। চারপাশের প্রকৃতিকে স্রষ্টা সাজিয়েছেন সুন্দরের রং-তুলি দিয়ে। সৌন্দর্য সৃষ্টি এবং সৌন্দর্য দর্শনই এখানে মুখ্য।ঘউদ্দীপকে 'শিল্পকলার নানা দিক' প্রবন্ধের অনেক দিকই ফুটে ওঠেনি।"- মন্তব্যটি যথার্থ।সৌন্দর্যের আকাঙ্ক্ষা মানবজীবনে চিরকালীন সত্য। তাই শুধু প্রয়োজন মিটিয়েই সে নিবৃত্ত হয় না। প্রয়োজনের বাইরে গিয়ে সে যেটুকু করে সেটুকুই সৌন্দর্যের সাধনা। যুগ যুগ ধরে চিত্রকলা, শিল্পকলায় মানুষ এ সৌন্দর্যের সাধনাই করে আসছে।'শিল্পকলার নানা দিক' প্রবন্ধে লেখক সুন্দরের পরিচয় ব্যক্ত করেছেন। প্রকৃতিজগতে যে সৌন্দর্য নিয়ত প্রকাশমান তা অবলোকন করে মানুষ জড় উপাদানের মাধ্যমে নতুন করে সৌন্দর্যকে সৃষ্টি করে। এভাবেই চিত্রকলা, ভাস্কর্য, স্থাপত্য, সংগীত, নৃত্য, কবিতার সৃষ্টি। এই সুন্দরের বোধ মনকে তৃপ্ত করে। উদ্দীপকেও এই সৌন্দর্য সৃষ্টির বিষয়টি প্রতিফলিত হয়েছে। স্রষ্টা নিজ মনের খেয়ালে সৃষ্টি করেছেন অনুপম প্রাকৃতিক সৌন্দর্য। সুন্দরের সৃষ্টির এই প্রক্রিয়া চলমান।উদ্দীপক এবং 'শিল্পকলার নানা দিক' প্রবন্ধে সুন্দরের সৃষ্টি মাহাত্ম্যই ধ্বনিত। তবে আলোচ্য প্রবন্ধে প্রকৃতিজগতের সৌন্দর্যের অনুসরণে মানুষ কীভাবে রং, রেখা, মাটি বা পাথরের বুকে সৌন্দর্য সৃষ্টি করছে তা প্রধান হয়ে উঠেছে। সেই সাথে মানুষের সৌন্দর্যবোধও একটি প্রধান বিষয় হিসেবে বর্ণিত হয়েছে, যা উদ্দীপকে অনুপস্থিত। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 680460)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জয়পুরহাট শহরে শিল্পী আমিনুর রহমান প্রামাণিকের নকশা করা শিল্পকর্ম বাজলা স্কুলের স্বাধীনতা মঞ্চ একটি ব্যতিক্রমধর্মী স্থাপনা। ছোট আয়তনের হলেও এর দুটি স্তম্ভের উপর রয়েছে স্বাধীনতার লাল সূর্য ও অন্য একটি স্তম্ভের উপরে বেয়নেট খচিত রাইফেলে মুষ্টিবদ্ধ একটি হাত। এর মূলে রয়েছে শিল্পীমনের এক অনুপম সৌন্দর্য।

Options:
ক. সুন্দরকে জানার যে জ্ঞান তার নাম কী?
খ. মানুষের সৌন্দর্যের আশা পূর্ণ হয় কীভাবে?
গ. "উদ্দীপকের শিল্পকর্মটি 'শিল্পকলার নানা দিক' রচনার যে দিকটি নির্দেশ করে তা ব্যাখ্যা কর।
ঘ. "উদ্দীপটিতে 'শিল্পকলার নানা দিক' রচনার সামগ্রিক দিক প্রতিফলিত হয়নি"- মন্তব্যটির যথার্থতা বিচার কর।


Correct Answer: 

Solution:
কসুন্দরকে জানার যে জ্ঞান তার নাম 'নন্দনতত্ত্ব'।খপ্রয়োজন আর অপ্রয়োজন মিলে মানুষের সৌন্দর্যের আশা পূর্ণ হয়।মানুষ দৈনন্দিন ব্যবহারের জন্য নানা ধরনের জিনিস ব্যবহার করে। আর যেগুলো মানুষ ব্যবহার করে সেগুলো যদি প্রয়োজন মেটানোর পরে সৌন্দর্যের দিকটি প্রকাশ করে, তাহলে তা মানুষের কাছে আরও ভালো লাগার হয়ে ওঠে। সেক্ষেত্রে প্রয়োজনের চেয়ে সৌন্দর্যের দিকটিই তখন বেশি গুরুত্বপূর্ণ হয়ে ওঠে। প্রয়োজন মানুষের শরীরকে তৃপ্তি দেয়, আর সৌন্দর্য মানুষের মনকে তৃপ্তি দেয়। সুতরাং প্রয়োজন আর অপ্রয়োজন মিলে মানুষের সৌন্দর্যের আশা পূর্ণ হয়।গউদ্দীপকের শিল্পকর্মটি 'শিল্পকলার নানা দিক' রচনার শিল্পের সৌন্দর্যের দিকটি নির্দেশ করে।সৌন্দর্য একটি আপেক্ষিক বিষয়। একজনের কাছে যে বস্তু সুন্দর, অন্যজনের কাছে তা সুন্দর নয়। সৌন্দর্য থাকে সবার মনে। আর এই জন্যেই কোনো বিষয়ে আমরা হঠাৎ করে সুন্দর-অসুন্দরের সিদ্ধান্তে আসতে পারি না।উদ্দীপকে শিল্পী আমিনুর রহমানের শিল্প ও শিল্পের সৌন্দর্য সম্পর্কে বলা হয়েছে। তার শিল্পকর্মে একসাথে ফুটে উঠেছে জাতীয় চেতনা এবং শৈল্পিক সৌন্দর্য। 'শিল্পকলার নানা দিক' রচনায় শিল্প ও শিল্পের সৌন্দর্যের দিকটি বর্ণনা করা হয়েছে। সেই সাথে সৌন্দর্যের সাথে মানুষের মনের সম্পর্কের দিকটিও উপস্থাপিত হয়েছে। তাই বলা যায়, উদ্দীপকের শিল্পকর্মটি 'শিল্পকলার নানা দিক' রচনার শিল্পের সৌন্দর্যের দিকটি নির্দেশ করে।ঘউদ্দীপকটিতে 'শিল্পকলার নানা দিক' রচনার সামগ্রিক দিক প্রতিফলিত হয়নি- মন্তব্যটি যথার্থ।মানুষের বেঁচে থাকার জন্য শিল্প অত্যন্ত গুরুত্বপূর্ণ একটি বিষয়। শিল্প মানুষের মনের চাহিদা পূরণ করে মানুষকে ভেতর থেকে সমৃদ্ধ করে।উদ্দীপকে আমিনুর রহমানের তৈরি স্বাধীনতা মঞ্চের কথা বলা হয়েছে। তার নকশায় শিল্প ও স্বাধীনতার চেতনা দুই-ই প্রকাশ পেয়েছে। 'শিল্পকলার নানা দিক' রচনায় শিল্পের বিভিন্ন দিক ও শ্রেণিভিত্তিক আলোচনা দেখা যায়। শিল্পের বিভিন্ন শাখা সম্পর্কেও বলা হয়েছে রচনায়। এছাড়াও মানুষের মনের এবং আত্মার চাহিদার সাথে শিল্পের সম্পর্কের দিকটিও প্রকাশ পেয়েছে রচনায়।উদ্দীপকে শুধু স্বাধীনতা মঞ্চের শৈল্পিক সৌন্দর্যের কথা বলা হয়েছে। কিন্তু 'শিল্পকলার নানা দিক' রচনায় শিল্পের সার্বিক দিক নিয়ে আলোচনা করা হয়েছে। তাই বলা যায়, উদ্দীপকটিতে 'শিল্পকলার নানা দিক' রচনার সামগ্রিক দিক প্রতিফলিত হয়নি।

Explanation:


Sub-Questions:

================================================================================
Question #6 (ID: 680459)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পোড়ামাটির এই ফলক বাংলার প্রাচীন মৃৎশিল্প। মামা বললেন, টেরাকোটা বা পোড়ামাটির এসব কাজ এদেশে শুরু হয়েছে হাজার বছর আগে। আজকাল কি পোড়ামাটির এই শিল্পচর্চা হয় না? মামার কাছে জানতে চাইলাম আমরা। মামা বললেন, আজকাল ওরকম টেরাকোটা হচ্ছে না বটে, তবে পোড়ামাটির নকশার কদর বেড়েছে।

Options:
ক. 'প্রাত্যহিক জীবন' কী?
খ. আমাদের সংস্কৃতি বা কালচার গড়ে উঠেছে কীভাবে? বুঝিয়ে লেখ।
গ. উদ্দীপকটিতে 'শিল্পকলার নানা দিক' প্রবন্ধের যে বিশেষ দিকটি আলোচিত হয়েছে তা ব্যাখ্যা কর।
ঘ. "উদ্দীপকে উল্লিখিত দিকটি 'শিল্পকলার নানা দিক' প্রবন্ধের সামগ্রিকতা প্রকাশ করে না।" উক্তিটি বিশ্লেষণ কর।


Correct Answer: 

Solution:
কপ্রাত্যহিক জীবন হলো প্রতিদিনের জীবন।খআমাদের সংস্কৃতি বা কালচার গড়ে উঠেছে নানা রকম শিল্পকলার কারুকাজ দিয়ে।আমাদের রয়েছে শিল্পকলার বিস্তীর্ণ অঙ্গন। শিল্পকলার নানা বিষয় যেমন- চিত্রকলা, ভাস্কর্য, নৃত্যকলা, সংগীতকলা, অভিনয়কলা, চলচ্চিত্র, স্থাপত্য ইত্যাদির মাধ্যমেই আমাদের সংস্কৃতি বা কালচার গড়ে উঠেছে। আর শিল্পীরা দেশের ঐতিহ্যকে ধরে রাখতে গড়ে তোলেন শিল্পকলার নানা অনুষঙ্গ। শিল্পকলার নানা কারুকাজ দিয়ে একটি দেশের সংস্কৃতি বা কালচার গড়ে উঠেছে বলেই একটি দেশ ও দেশের মানুষকে জানা যায়।গউদ্দীপকটিতে 'শিল্পকলার নানা দিক' প্রবন্ধের পোড়ামাটির ভাস্কর্যের দিকটি আলোচিত হয়েছে।শিল্পকলার বিস্তীর্ণ অঙ্গনজুড়ে রয়েছে চিত্রকলা, ভাস্কর্য, নৃত্যকলা ইত্যাদি বিষয়। ভাস্কর্য শিল্পকলার অন্যতম প্রধান একটি দিক। আমাদের দেশেও পোড়ামাটির ভাস্কর্য খুব প্রসিদ্ধ ছিল।উদ্দীপকে পোড়ামাটির শিল্পের বর্ণনায় উঠে এসেছে পোড়ামাটির ভাস্কর্যের কথা। পোড়ামাটির ভাস্কর্যের কাজ বাংলার প্রাচীন শিল্পগুলোর মধ্যে অন্যতম। পোড়ামাটির এসব কাজ শুরু হয়েছিল হাজার হাজার বছর আগে। 'শিল্পকলার নানা দিক' প্রবন্ধে মুস্তাফা মনোয়ার পোড়ামাটির ভাস্কর্যের কথা বলেছেন। এক সময় আমাদের দেশের পোড়ামাটির ভাস্কর্যের অনেক সুনাম ছিল, যা আমাদের ঐতিহ্যকে ধারণ করার পাশাপাশি শিল্পকলাকে করেছে সমৃদ্ধিশালী। উদ্দীপকে বর্ণিত টেরাকোটার মধ্য দিয়ে পোড়ামাটির ভাস্কর্যের দিকটি প্রকাশ পেয়েছে। আর উদ্দীপকটিতে 'শিল্পকলার নানা দিক' প্রবন্ধের এই বিশেষ দিকটিই আলোচিত হয়েছে।ঘ"উদ্দীপকে উল্লিখিত দিকটি 'শিল্পকলার নানা দিক' প্রবন্ধের সামগ্রিকতা প্রকাশ করে না।"- উক্তিটি যথার্থ।শিল্পকলার দিকগুলোর মাঝে ভাস্কর্য অন্যতম প্রধান বিষয়। এক সময় আমাদের দেশে পোড়ামাটির ভাস্কর্য অনেক প্রসিদ্ধ ছিল। আমাদের ঐতিহ্য প্রকাশে ভাষ্কর্যসমূহের বেশ ভূমিকা ছিল।উদ্দীপকে পোড়ামাটির শিল্পের বর্ণনায় ভাস্কর্যের দিকটি প্রকাশ পেয়েছে। পোড়ামাটির ভাস্কর্যের কাজ এদেশে শুরু হয়েছিল হাজার হাজার বছর আগে। 'শিল্পকলার নানা দিক' প্রবন্ধেও পোড়ামাটির ভাস্কর্যের কথা বলা হয়েছে। এই বিষয়টি ছাড়াও প্রবন্ধে মুস্তাফা মনোয়ার সুন্দরের ধারণা ব্যক্ত করেছেন। চিত্রকলা, ভাস্কর্য, স্থাপত্য, সংগীত, নৃত্য, কবিতা ইত্যাদির মাধ্যমে সুন্দরকে প্রকাশ করা যায়।মানুষ প্রকৃতিজগতে প্রকাশিত সুন্দরকে নতুন করে সৃষ্টি করে। এভাবেই সৃষ্টি হয় শিল্পকলার নানা দিকের। শিল্পকলার সৃষ্টি মানুষের মনকে পরিতৃপ্ত করে। মানুষকে করে পরিশীলিত। প্রবন্ধে আরও আলোচিত হয়েছে শিল্পকলা চর্চার অপরিহার্যতার দিকটি।'শিল্পকলার নানা দিক' প্রবন্ধ এবং উদ্দীপক উভয় ক্ষেত্রেই পোড়ামাটির ভাস্কর্যের দিকটি প্রকাশ পেয়েছে। কিন্তু 'শিল্পকলার নানা দিক' প্রবন্ধে বর্ণিত হয়েছে শিল্পকলার বিভিন্ন বিষয়। শিল্পকলার মাধ্যমে সুন্দরের বহিঃপ্রকাশ। আরও বর্ণিত হয়েছে শিল্পকলা চর্চার প্রয়োজনীয়তার দিকটি। তাই বলা যায়, উদ্দীপকে উল্লিখিত দিকটি প্রবন্ধের সামগ্রিকতা প্রকাশ করে না। এসব দিক বিচারে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #7 (ID: 680458)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কক্সবাজার সমুদ্র সৈকতে আপন মনে বালু ভাস্কর্য তৈরি করছিলেন এক শিল্পী। বালু ভাস্কর্য তৈরির এ ধারণাটি তুলনামূলক নতুন। ক্ষণস্থায়ী এ শিল্প সৃষ্টির উদ্দেশ্য জানতে চাইলে শিল্পী হেসে বললেন, পর্যটকদের আনন্দদানই তার উদ্দেশ্য।

Options:
ক. তালপাতায় আঁকা ছবির বহু নিদর্শন কোথায় পাওয়া যায়? খ . "সব সুন্দরই সরাসরি প্রয়োজনের বাইরে।"- কেন?
গ. উদ্দীপকে শিল্পকলার যে শাখার পরিচয় পাওয়া যায় 'শিল্পকলার নানা দিক' প্রবন্ধের আলোকে ব্যাখ্যা কর।
ঘ. 'মানুষকে আনন্দদানই শিল্পকলার উদ্দেশ্য'- উদ্দীপক এবং 'শিল্পকলার নানা দিক' প্রবন্ধের আলোকে উক্তিটির যথার্থতা বিচার কর।


Correct Answer: 

Solution:
কতালপাতায় আঁকা বহু ছবির নিদর্শন পাওয়া যায় পুরানো পৃথিতে।খসুন্দরের সাথে প্রয়োজনের সম্পর্ক নেই বলে সব সুন্দর সরাসরি প্রয়োজনের বাইরে।সৌন্দর্য মনকে তৃপ্ত করে, মানবমনের মানসিক খোরাক জোগায়। অন্যদিকে প্রয়োজনের ক্ষেত্রে সৌন্দর্য উপেক্ষিত হয়, তখন কেবল প্রয়োজন মেটানোটাই মুখ্য। মানুষ যখন সৌন্দর্যকে অবলোকন করে, অনুভব করে তখন প্রয়োজন গুরুত্ব পায় না। তাই সব সৌন্দর্য সরাসরি প্রয়োজনের বাইরে অর্থাৎ সম্পর্কহীন।গউদ্দীপকে শিল্পকলার ভাস্কর্য শাখার পরিচয় পাওয়া যায়।ভাস্কর্য শিল্পকলার একটি প্রধান আঙ্গিক। পৃথিবীর সর্বত্র বিভিন্ন ধরনের, বহুমুখী আকৃতির ভাস্কর্য দেখতে পাওয়া যায়। পুতুল, মুখোশ, মাটির জিনিসপত্র ভাস্কর্যের উদাহরণ। তবে বর্তমানে কাঠ, পাথর প্রভৃতি দিয়ে তৈরি ভাস্কর্য বেশ জনপ্রিয়তা অর্জন করেছে।'শিল্পকলার নানা দিক' প্রবন্ধে এই ভাস্কর্য শিল্পের পরিচয় তুলে ধরা হয়েছে যা আমরা উদ্দীপকেও দেখতে পাই। এ প্রবন্ধে বলা হয়েছে যে, নরম মাটি দিয়ে কোনো কিছুর রূপ দেওয়া বা শক্ত পাথর কেটে কোনো গঠন বানানোকে বলে ভাস্কর্য। বিশেষ এক ধরনের ছাঁচ বানিয়ে গলিত ধাতু ঢেলে গড়ন বানানোকেও বলে ভাস্কর্য। শিল্পকলার মধ্যে কতগুলো মূল বস্তু থাকে, যেমন- বিন্দু, রেখা, রং, আকার, গতি, ছন্দ, আলো-ছায়া প্রভৃতি। এসব মিলে হয় ভাস্কর্য। উদ্দীপকে যে ভাস্কর্য শিল্পের পরিচয় আমরা পাই সেখানে বলা হয়েছে বালুর তৈরি ভাস্কর্যের কথা।ঘমানুষকে আনন্দদানই শিল্পকলার উদ্দেশ্য।'- মন্তব্যটি যথার্থ।শিল্পের মধ্যে মানুষের প্রয়োজন সাধনের চেষ্টা থাকে না, থাকে আনন্দ প্রদানের চেষ্টা। আত্মিক আনন্দই শিল্পকলার উদ্দেশ্য, জৈবিক তৃপ্তিসাধন নয়। তাই শিল্পকলার চর্চা করে মানুষ মনকে তৃপ্ত করে।'শিল্পকলার নানা দিক' প্রবন্ধে এ সত্যকেই তুলে ধরা হয়েছে। চিত্রকলা, ভাস্কর্য, স্থাপত্য, সংগীত, নৃত্য, কবিতা সবকিছুর মধ্য দিয়েই সুন্দরকে প্রকাশ করা হয়। প্রকৃতিজগতের সৌন্দর্যকে মানুষ নানাভাবে ফুটিয়ে তোলে শিল্পকলায়। এ সুন্দরবোধ মানুষকে তৃপ্ত করে, মনকে পরিশীলিত করে। উদ্দীপকে বলা হয়েছে যে, শিল্পী যে বালুর ভাস্কর্য তৈরি করছেন তা ক্ষণস্থায়ী। তবু সেটা তৈরিতে যেমন তার আনন্দ আছে তেমনি তা দেখে পর্যটকরাও আনন্দ পাবে।প্রয়োজন মেটাতে কোনোকিছুকে সুন্দর করে তৈরি করতে হয় না। কিন্তু মনকে পরিতৃপ্ত করতে সৌন্দর্যের প্রয়োজন, যা শিল্পকলার উদ্দেশ্য। তাই 'মানুষকে আনন্দদানই শিল্পকলার উদ্দেশ্য' মন্তব্যটি যথার্থ।

Explanation:


Sub-Questions:

================================================================================
Question #8 (ID: 680457)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নন্দলাল বসু তাঁর 'শিল্পকলা' গ্রন্থে বলেছেন- 'যে সৃষ্টির মধ্যে মানুষের প্রয়োজন সাধন অপেক্ষা অহেতুক আনন্দ বেশি, যাহাতে মানুষের জৈব অপেক্ষা আত্মিক ও মানসিক আনন্দ সৃষ্টি বেশি, তাহাকে আমরা ললিতকলা বলিয়া আখ্যায়িত করিতে পারি। আবার যাহাকে আমরা ললিতকলা বলি, তাহাও আরেক দিক হইতে কারুকলা শ্রেণিভুক্ত। হইতে পারে। স্থাপত্যবিদ্যাপ্রসূত সুরম্য প্রাসাদকে যখন মানুষের বসবাস উপযোগী করিয়া দেখি তখন তাহা কারুশিল্প। আবার উহাকে যখন রূপময় অসীম সৌন্দর্য সৃষ্টি হিসেবে দেখি তখন তাহা চারুকলা।'

Options:
ক. 'পুরাকাল' শব্দের অর্থ কী?
খ. শিল্পকলাচর্চা সকলের পক্ষে অপরিহার্য কেন?
গ. উদ্দীপকের ললিতকলা বলতে 'শিল্পকলার নানা দিক' প্রবন্ধের যে বিষয়টিকে নির্দেশ করা হয়েছে তা ব্যাখ্যা কর।
ঘ. "উদ্দীপকে উল্লিখিত চারুকলা ও কারুকলার সমন্বিত রূপই শিল্পকলা"- 'শিল্পকলার নানা দিক' প্রবন্ধের আলোকে বিশ্লেষণ কর।


Correct Answer: 

Solution:
কপুরাকাল' শব্দের অর্থ প্রাচীনকাল বা অনেক আগেকার সময়।খজগতের সৌন্দর্যের আনন্দ-ইতিহাস-ঐতিহ্য, দেশ ও মানুষ সম্পর্কে জানার জন্য শিল্পকলা চর্চা সকলের পক্ষে অপরিহার্য।ভুবনে যে আনন্দধারা প্রবাহিত হচ্ছে তাতে শিল্পকলার মূল সত্যটি প্রকাশিত। সব মানুষই জীবনের এ আনন্দকে পাওয়ার জন্য ব্যাকুল। কারণ আনন্দ প্রকাশ মানুষের জীবনীশক্তির প্রবলতারই প্রকাশ। এছাড়াও দেশ ও দেশের মানুষকে জানা যায় শিল্পকলার চর্চা দেখে। এ বিবেচনায় শিল্পকলা চর্চা সকলের পক্ষে অপরিহার্য।গউদ্দীপকের ললিতকলা বলতে 'শিল্পকলার নানা দিক' প্রবন্ধের শিল্পকলার বিষয়টিকে নির্দেশ করা হয়েছে।প্রয়োজন পূরণ হলেই মানুষের আকাঙ্ক্ষা শেষ হয়ে যায় না। মানুষ প্রয়োজন মেটানোর জন্য যা ব্যবহার করে তা থেকে মনের আনন্দও পেতে চায়। কারণ সৌন্দর্য উপভোগ করার ইচ্ছা মানুষের স্বভাবগত।উদ্দীপকে ললিতকলার কথা প্রসঙ্গে বলা হয়েছে, সৃষ্টির মধ্যে মানুষের প্রয়োজন সাধন অপেক্ষা অহেতুক আনন্দ বেশি, মানুষের জৈব অপেক্ষা আত্মিক ও মানসিক আনন্দ সৃষ্টি বেশি। 'শিল্পকলার নানা দিক' প্রবন্ধেও প্রকাশ পেয়েছে প্রয়োজনের কাজ মিটল তো শরীরকে তৃপ্ত করল, আর প্রয়োজনের বাইরে যে সুন্দর তা মনকে তৃপ্ত করল। এভাবে উদ্দীপকের বিষয়টির প্রতিফলন লক্ষ করা যায় প্রবন্ধে। তাই বলতে পারি যে, উদ্দীপকের ললিতকলা বলতে প্রবন্ধের শিল্পকলার বিষয়টিকে নির্দেশ করা হয়েছে।ঘ"উদ্দীপকে উল্লিখিত চারুকলা ও কারুকলার সমন্বিত রূপই শিল্পকলা"- উক্তিটি যথার্থ।চিত্রকলা, ভাস্কর্য, স্থাপত্য, সংগীত, নৃত্য, কবিতা সবকিছুর মধ্য দিয়েই সুন্দরকে প্রকাশ করা হয়। প্রকৃতিজগতে সুন্দরের প্রকাশ লক্ষ করেই মানুষ নতুন করে সুন্দরের সৃষ্টি করে।উদ্দীপকে মানুষের বসবাস উপযোগী, স্থাপত্যবিদ্যাপ্রসূত সুরম্য প্রাসাদকে কারুশিল্প বলে অবহিত করা হয়েছে। আবার বলা হয়েছে সেটাকে যখন রূপময় অসীম সৌন্দর্য সৃষ্টি হিসেবে দেখা হয় তখন তা চারুকলা। 'শিল্পকলার নানা দিক' প্রবন্ধে এই বিষয়টি প্রয়োজন ও অপ্রয়োজন হিসেবে দেখানো হয়েছে। এর একটি শরীরকে তৃপ্ত করে, অন্যটি মনকে তৃপ্ত করে। মন ও শরীর একত্রে যখন আনন্দ উপভোগ করে সেটাই প্রকৃত সৌন্দর্য বা শিল্পকলা। সকল শিল্পকলায় সৌন্দর্য রয়েছে। তাতে চারুকলা বা কারুকলা যাই হোক না কেন।উদ্দীপকে উল্লেখকৃত বিষয়টির আলোকে প্রশ্নে উল্লিখিত মন্তব্যটি প্রবন্ধের সাথে সংগতিপূর্ণ। চারুকলা ও কারুকলার সম্মিলিত রূপই শিল্পকলা। কারণ শিল্পকলায় প্রয়োজন ও অপ্রয়োজন দুটো দিকই রয়েছে।

Explanation:


Sub-Questions:

================================================================================
Question #9 (ID: 680456)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মেহেরুন্নেসা এবার জাহাঙ্গীরনগর বিশ্ববিদ্যালয়ে বাংলা বিভাগে ভর্তি হয়েছেন। নবীনবরণ অনুষ্ঠানে নাট্যাভিনয় দেখে তিনি বান্ধবীদের সাথে ক্যাম্পাস ঘুরতে ঘুরতে এলেন কেন্দ্রীয় লাইব্রেরির সামনে। সেখানে দেখেন- এক হাতে বন্দুক ধরে এক পায়ের ওপর দাঁড়িয়ে আছে বিশালাকার এক ভাস্কর্য। নাম- সংশপ্তক। নিশ্চিত মৃত্যু জেনেও যে যুদ্ধ চালিয়ে যায় তাকেই বলে সংশপ্তক। ৭১-এর মুক্তিযোদ্ধাদের বীরত্বের কথা স্মরণ করে এই ভাস্কর্যটি বানানো হয়েছে। মনটা ভরে গেল মেহেরুন্নেসার।

Options:
ক. মুস্তাফা মনোয়ার কোথায় জন্মগ্রহণ করেন?
খ. 'প্রয়োজন আর অপ্রয়োজন মিলেই মানুষের সৌন্দর্যের আশা পূর্ণ হয়।'- কথাটি বুঝিয়ে লেখ।
গ. নবীনবরণ অনুষ্ঠানে মেহেরুন্নেসা শিল্পকলার কোন দিকটি দেখেছেন? এর বর্ণনা দাও।
ঘ. 'মেহেরুন্নেসার দেখা সংশপ্তকই শিল্পকলার প্রধান দিক।'-মন্তব্যটির যথার্থতা যাচাই কর।


Correct Answer: 

Solution:
কমুস্তাফা মনোয়ার ঝিনাইদহ জেলার মনোহরপুর গ্রামে জন্মগ্রহণ করেন।খপ্রয়োজন এবং অপ্রয়োজন মিলেই সৌন্দর্যের প্রকাশ ঘটে, মানুষের সৌন্দর্যের আশা পূর্ণ হয়।আমরা আমাদের মনের চাহিদামাফিক জিনিসটি সুন্দর হিসেবেও পেতে চাই। সামান্য কাঁথা যেটি আমরা ব্যবহার করে থাকি, তা যদি নানা রকম নকশা তুলে নকশিকাঁথায় রূপান্তরিত করা হয় তখন এটির সৌন্দর্যের দিকেই আমরা বেশি মনোযোগী হই, প্রয়োজনের কথা মনেই থাকে না। প্রয়োজন শরীরকে তৃপ্ত করে, আর সৌন্দর্য তৃপ্ত করে আমাদের মনকে। এভাবেই প্রয়োজন আর অপ্রয়োজন মিলেই মানুষের সৌন্দর্যের আশা পূর্ণ হয়।গক্যাম্পাসে মেহেরুন্নেসা শিল্পকলার ভাস্কর্যের দিকটি দেখছেন।চিত্রকলা, ভাস্কর্য, স্থাপত্য, সংগীত, নৃত্য, কবিতা সবকিছুর মধ্য দিয়েই সুন্দরকে প্রকাশ করা হয়। আর এই মাধ্যমগুলোই বিভিন্ন আঙ্গিকের শিল্পকলা।উদ্দীপকে বর্ণিত মেহেরুন্নেসা জাহাঙ্গীরনগর বিশ্ববিদ্যালয়ে নবীনবরণ অনুষ্ঠান শেষে বান্ধবীদের সাথে ক্যাম্পাসে ঘুরতে ঘুরতে কেন্দ্রীয় লাইব্রেরির সামনে 'সংশপ্তক' ভাস্কর্য দেখতে পান। 'সংশপ্তক' অর্থ নিশ্চিত মৃত্যু জেনেও যে সামনে এগিয়ে যায়। ১৯৭১ সালে মহান মুক্তিযুদ্ধে বীর মুক্তিযোদ্ধাদের বীরত্বের কথা স্মরণ করেই সংশপ্তক নির্মিত হয়েছে। মুস্তাফা মনোয়ার 'শিল্পকলার নানা দিক' প্রবন্ধে এ ধরনের ভাস্কর্যের কথা বলেছেন। তিনি আমাদের দেশের বিভিন্ন ধরনের ভাস্কর্যের কথা বলেছেন। যেমন- শক্ত পাথর কেটে বানানো, গলিত মেলেট দিয়ে বানানো ও পোড়া মাটির ভাস্কর্য ইত্যাদি। উদ্দীপকের মেহেরুন্নেসা তেমনই একটি ভাস্কর্য দেখেছেন, যার নাম সংশপ্তক।ঘ"মেহেরুন্নেসার দেখা সংশপ্তকই শিল্পকলার প্রধান দিক"-মন্তব্যটি যথার্থ।ভাস্কর্য শিল্পকলার একটি প্রধান দিক। ভাস্কর্য একটি দেশের ইতিহাস ঐতিহ্য ও সংস্কৃতি ধারণ করে। বর্তমানে বিভিন্ন জিনিস দিয়ে ভাস্কর্য নির্মাণ করা হচ্ছে।'শিল্পকলার নানা দিক' প্রবন্ধে লেখক মানুষের মনের সৌন্দর্য প্রকাশ করার বিভিন্ন মাধ্যমের কথা বলেছেন। এই মাধ্যমগুলোর একটি হচ্ছে ভাস্কর্য তৈরি। এক ধরনের ছাঁচ বানিয়ে গলিত মেটাল ঢেলে গড়ন বানানো, এই ধরনের কাজকে বলে ভাস্কর্য। আমাদের দেশে পোড়ামাটির ভাস্কর্য খুব প্রসিদ্ধ ছিল। সব শিল্পকলার মূল বস্তুর সমন্বয়ে তৈরি হয় এ ভাস্কর্য। এ জন্য ভাস্কর্য এত গুরুত্বপূর্ণ। উদ্দীপকে শিল্পকলার অন্যতম প্রধান এই দিকটিরই ইঙ্গিত করা হয়েছে। মেহেরুন্নেসা জাহাঙ্গীরনগর বিশ্ববিদ্যালয়ের পাবলিক লাইব্রেরির সামনে মুক্তিযুদ্ধের ভাস্কর্য 'সংশপ্তক' প্রত্যক্ষ করেন; যা 'শিল্পকলার নানাদিক' প্রবন্ধে বর্ণিত শিল্পকলার প্রতিনিধিত্ব করে।উদ্দীপকের মেহেরুন্নেসার দেখা 'সংশপ্তক' একটি ভাস্কর্য। 'শিল্পকলার নানা দিক' রচনায় যে শিল্পের কথা গুরুত্বের সাথে প্রকাশ করেছেন লেখক। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

