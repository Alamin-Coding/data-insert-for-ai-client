================================================================================
Question #1 (ID: 680185)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সোহ্রাওয়ার্দি উদ্যানের পাশ দিয়ে যাওয়ার সময় রাতুলকে তার বাবা বললেন, “এটি একটি ঐতিহাসিক স্থান। এখানেই বাংলার অবিসংবাদিত নেতা ভাষণ দিয়েছিলেন।" রাতুল বাবার কাছে এ বিষয়ে জানতে চাইলে তিনি বললেন, “বাঙালিদের জীবনে পাকিস্তানি শাসন ও শোষণের অন্ধকার পথ পাড়ি দিতে এ ভাষণই ছিল উজ্জ্বল এক আলোর মশাল।"

Options:
ক. সোহ্রাওয়ার্দি উদ্যানের পূর্বের নাম কী ছিল?
খ. বঙ্গবন্ধু শেখ মুজিবুর রহমান বাঙালির ইতিহাসকে ২৩ বছরের মুমূর্ষু নর-নারীর আর্তনাদের ইতিহাস বলেছেন কেন?
গ. উদ্দীপকে রাতুলের বাবা কোন ঐতিহাসিক ঘটনাকে ইঙ্গিত করেছেন? 'এবারের সংগ্রাম স্বাধীনতার সংগ্রাম' রচনার আলোকে তা ব্যাখ্যা করো।
ঘ. উদ্দীপকের শেষে রাতুলের বাবার মন্তব্যটি 'এবারের সংগ্রাম স্বাধীনতার সংগ্রাম' রচনার আলোকে বিশ্লেষণ করো।


Correct Answer: 

Solution:
কসোহ্রাওয়ার্দি উদ্যানের পূর্বের নাম ছিল রেসকোর্স ময়দান।খপাকিস্তান রাষ্ট্রের জন্মের পর থেকে বাঙালি জাতির ওপর চলমান অন্যায় ও নির্যাতনের বিষয়টিকে বোঝাতেই জাতির পিতা বঙ্গবন্ধু শেখ মুজিবুর রহমান বাঙালির ইতিহাসকে ২৩ বছরের মুমূর্ষু নর-নারীর আর্তনাদের ইতিহাস বলেছেন। ১৯৪৭ সালে ভারতবর্ষ বিভক্ত হয়ে পাকিস্তান ও ভারত নামে দুটি স্বতন্ত্র দেশ জন্ম নেয়। পাকিস্তানের দুটি অংশের মধ্যে বর্তমান বাংলাদেশ পূর্ব পাকিস্তান এবং বর্তমান পাকিস্তান রাষ্ট্রের নাম হয় পশ্চিম পাকিস্তান। শুরু থেকেই পশ্চিম পাকিস্তানি শাসকগোষ্ঠী বাংলার মানুষের সব ধরনের স্বাধীনতা কেড়ে নিয়ে পদানত করার চেষ্টা করে। অধিকার আদায়ের জন্য সংগ্রামে নামলেই বাঙালিদের হত্যা ও নির্যাতনের মাধ্যমে দমিয়ে রাখার চেষ্টা করা হয়। ১৯৭১ সালের ৭ই মার্চের ভাষণে পাকিস্তান রাষ্ট্রের অভ্যুদয়ের পর থেকে ২৩ বছর ধরে বাংলার মানুষের ওপর চরম নির্যাতন ও বঞ্চনার এই সামগ্রিক বিষয়টিকেই জাতির পিতা বঙ্গবন্ধু শেখ মুজিবুর রহমান ২৩ বছরের মুমূর্ষু নর-নারীর ইতিহাস বলে উল্লেখ করেছেন।গউদ্দীপকের রাতুলের বাবা বঙ্গবন্ধুর ১৯৭১ সালের ৭ই মার্চের ঐতিহাসিক ভাষণ প্রদানের ঘটনার প্রতি ইঙ্গিত করেছেন। 'এবারের সংগ্রাম স্বাধীনতার সংগ্রাম' রচনা থেকে আমরা জানতে পারি, ১৯৭১ সালের ৭ই মার্চ রমনার রেসকোর্স ময়দানে (বর্তমান সোহ্রাওয়ার্দি উদ্যান) জাতির পিতা বঙ্গবন্ধু শেখ মুজিবুর রহমান জাতির উদ্দেশ্যে এক কালজয়ী ভাষণ দেন। সে ভাষণে তিনি পাকিস্তানি শাসকগোষ্ঠীর দীর্ঘকালের অন্যায়-অত্যাচার ও অপশাসনের কথা তুলে ধরেন। পাশাপাশি তিনি বাঙালি জাতিকে সংগ্রামের জন্যও প্রস্তুত হতে বলেন। কারণ তিনি জানতেন, সংগ্রাম ছাড়া বাঙালির মুক্তির আর কোনো পথ নেই। উদ্দীপকের রাতুলের বাবা একজন ইতিহাস সচেতন মানুষ। আর তাই সোহ্রাওয়ার্দি উদ্যানের সামনে দিয়ে যাওয়ার সময় তিনি রাতুলকে বাঙালি জাতির অবিসংবাদিত নেতা জাতির পিতা বঙ্গবন্ধু শেখ মুজিবুর রহমানের ঐতিহাসিক ভাষণের কথা বলেন। বাঙালির পরাধীনতার শিকল ভাঙার মন্ত্র উচ্চারিত হয়েছিল ওই ভাষণে। বাঙালিদের জীবনে পাকিস্তানি অপশাসন ও শোষণের পথ পাড়ি দিতে এ ভাষণটির গুরুত্ব অনস্বীকার্য। 'এবারের সংগ্রাম স্বাধীনতার সংগ্রাম' রচনায়ও বঙ্গবন্ধুর ঐতিহাসিক ৭ই মার্চের এ ভাষণটির কথাই বলা হয়েছে। অর্থাৎ উদ্দীপকের রাতুলের বাবা জাতির পিতা বঙ্গবন্ধু শেখ মুজিবুর রহমানের ১৯৭১ সালের ৭ই মার্চের ঐতিহাসিক ভাষণ প্রদানের ঘটনার প্রতি ইঙ্গিত করেছেন।ঘউদ্দীপকের রাতুলের বাবার মন্তব্যটিকে যথাযথ বলেই আমি মনে করি। সর্বকালের সর্বশ্রেষ্ঠ বাঙালি জাতির পিতা বঙ্গবন্ধু শেখ মুজিবুর রহমান ১৯৭১ সালের ৭ই মার্চ রেসকোর্স ময়দানে এক ঐতিহাসিক ভাষণ দেন। ওই ভাষণে যেমন তিনি পাকিস্তানি শাসকগোষ্ঠীর অপশাসনের চিত্র তুলে ধরেন, তেমনি বাঙালির মুক্তির পথেরও ঠিকানা দেন। ওই ভাষণে তিনি স্বাধীনতা সংগ্রামের জন্য বাঙালিকে উদ্বুদ্ধ করেন। উদ্দীপকে যে ভাষণের কথা বলা হয়েছে তা মূলত পাঠ্যভুক্ত বঙ্গবন্ধুর ৭ই মার্চের ভাষণ। কেননা, এ স্থানেই বাঙালির অবিসংবাদিত নেতা জাতির পিতা বঙ্গবন্ধু শেখ মুজিবুর রহমান ভাষণ প্রদান করেছিলেন। বাঙালির স্বাধীনতার ইতিহাসে এই ভাষণটির গুরুত্ব অনুধাবন করেই রাতুলের বাবা তাকে এ বিষয়ে অবহিত করেছেন। কারণ তিনি জানতেন, বঙ্গবন্ধুর সেই ভাষণ ছিল বাঙালির শোষণমুক্তির পথ। 'এবারের সংগ্রাম স্বাধীনতার সংগ্রাম' রচনা ও উদ্দীপকের পর্যালোচনায় আমরা বলব, উদ্দীপকের রাতুলের বাবা বঙ্গবন্ধুর ৭ই মার্চের ঐতিহাসিক ভাষণ সম্পর্কে যে মন্তব্য করেছেন, তা সম্পূর্ণ সমর্থনযোগ্য। কারণ সেই ভাষণেই জাতির পিতা বঙ্গবন্ধু বাঙালিকে স্বাধীনতার জন্য প্রস্তুতি নিতে বলেছিলেন। তাঁর ভাষণে উজ্জীবিত হয়েই এদেশের আপামর জনসাধারণ পাকিস্তানিদের অন্যায় আগ্রাসনকে রুখে দিতে সাহস পায়। বাঙালির মুক্তিসংগ্রামে এ ভাষণটির গুরুত্ব তাই অপরিসীম। উদ্দীপকের রাতুলের বাবার বক্তব্যে এ বিষয়টিই যৌক্তিকভাবে উঠে এসেছে।

Explanation:


Sub-Questions:

================================================================================
Question #2 (ID: 680126)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলাদেশ একসময় স্বাধীন ছিল না। পাকিস্তানিরা এ দেশের মানুষকে শাসনের নামে শোষণ করত। রাজনৈতিক, সামাজিক, ধর্মীয় ও সাংস্কৃতিক সব অধিকার থেকে বাঙালিরা ছিল বঞ্চিত। গণমানুষের মুক্তির জন্য দীর্ঘ সংগ্রামের পর বাঙালির অবিসংবাদিত নেতা জাতির পিতা বঙ্গবন্ধু শেখ মুজিবুর রহমান ১৯৭১ সালের ৭ই মার্চ তৎকালীন রেসকোর্স ময়দানে এক ঐতিহাসিক ভাষণ দেন যা ৭ই মার্চের ভাষণ নামে পরিচিত।

Options:
ক. কবে আইয়ুব খানের পতন হয়?
খ. 'রক্ত যখন দিয়েছি, রক্ত আরও দেব' উক্তিটি ব্যাখ্যা করো।
গ. উদ্দীপকের ভাষণ 'এ দেশের সর্বস্তরের জনসাধারণের মুক্তির আহ্বান'— কথাটি ব্যাখ্যা করো।
ঘ. '৭ই মার্চের ভাষণ মহান মুক্তিযুদ্ধের পথনির্দেশক, অকাট্য দলিল'— বক্তব্যটি মূল্যায়ন করো।


Correct Answer: 

Solution:
ক১৯৬৯ সালে আইয়ুব খানের পতন হয়।খআলোচ্য কথাটি দ্বারা স্বদেশ ও স্বাধীনতার জন্য বাঙালির বারবার আত্মত্যাগের বিষয়টি বোঝানো হয়েছে। জাতির পিতা বঙ্গবন্ধু শেখ মুজিবুর রহমান তাঁর ৭ই মার্চের ভাষণে স্বদেশের জন্য বাঙালির রক্ত ঝরানোর ধারাবাহিক ইতিহাস টেনেছেন। তিনি বলেছেন, ২৩ বছরের করুণ ইতিহাস বাংলার অত্যাচারের, বাংলার মানুষের রক্তের ইতিহাস। ১৯৫২ সালে, '৫৮ সালে, '৬৬ সালে, '৬৯ সালে বাঙালি স্বাধিকারের জন্য রক্ত দিয়েছে। এভাবে দেশের জন্য, স্বাধীনতার জন্য বারবার আত্মত্যাগের প্রসঙ্গ উল্লেখ করে তিনি আবার বলেছেন, 'রক্ত যখন দিয়েছি, রক্ত আরও দেব। এদেশের মানুষকে মুক্ত করে ছাড়ব ইন্‌শাল্লাহ।' বঙ্গবন্ধুর এমন উক্তিতে মূলত স্বাধীনতার জন্য রক্তদানের শপথ উচ্চারিত হয়েছে।গউদ্দীপকে উল্লিখিত জাতির পিতা বঙ্গবন্ধু শেখ মুজিবুর রহমানের ৭ই মার্চের ভাষণটির মধ্যে বাঙালি জাতির মুক্তির দিকনির্দেশনা লুক্কায়িত ছিল। বঙ্গবন্ধুর ৭ই মার্চের ভাষণটি দীর্ঘকাল ধরে বাঙালিদের ওপর চলে আসা শোষণ-বদনার বিরুদ্ধে রুখে দাঁড়াতে জাতিকে অনুপ্রাণিত করেছে। এ ভাষণের মাধ্যমেই তিনি জাতি-ধর্ম-বর্ণ নির্বিশেষে সবাইকে তাদের অধিকার আদায়ের আন্দোলনে আহ্বান জানান। বাঙালির শেকল ভাঙার মন্ত্র উচ্চারিত হয়েছিল এই ভাষণের মধ্য দিয়েই। উদ্দীপকে উল্লিখিত ৭ই মার্চের ভাষণে বঙ্গবন্ধু বাঙালিদের ওপর দীর্ঘ সময় ধরে চলা পাকিস্তানের শোষণ ও নিপীড়নের নানা দিক তুলে ধরেন। বঙ্গবন্ধুর সেই ৭ই মার্চের তেজোদীপ্ত ভাষণ জনসাধারণকে স্বাধিকার আন্দোলনে উজ্জীবিত করে। তাঁর বজ্রকণ্ঠে ধ্বনিত অগ্নিঝরা বক্তব্যে ও সঠিক দিকনির্দেশনায় এদেশের আপামর জনসাধারণ পাকিস্তানিদের অন্যায় আগ্রাসনকে রুখে দাঁড়ানোর সাহস পায়। শুধু তাই নয়, এ ভাষণে প্রদত্ত দিকনির্দেশনা অনুসরণ করেই এ দেশের মানুষ স্বাধীনতা লাভ করে। সে বিবেচনায় প্রশ্নোক্ত কথাটি যথার্থ অর্থবহ।ঘ১৯৭১ সালের স্বাধীনতাসংগ্রামে মুক্তির জন্য বাঙালি জাতিকে উদ্বুদ্ধ করতে ৭ই মার্চের ভাষণ ছিল পথনির্দেশক, অকাট্য দলিল। 'এবারের সংগ্রাম স্বাধীনতার সংগ্রাম' রচনায় ৭ই মার্চের ভাষণে বঙ্গবন্ধু শেখ মুজিবুর রহমান বাঙালির ওপর পাকিস্তানি শাসকদের শোষণ ও নিপীড়নের নানা দিক তুলে ধরেন। পাশাপাশি এ-অত্যাচার থেকে তিনি বাঙালির মুক্তির পথনির্দেশ করেন। এ ভাষণের মাধ্যমেই বাংলার আপামর জনগণকে তিনি মুক্তি সংগ্রামের জন্য প্রস্তুতি গ্রহণ করতে বলেন। উদ্দীপকে পশ্চিম পাকিস্তানিরা বাঙালিদের সব অধিকার থেকে বঞ্চিত করেছিল। সুদীর্ঘ সংগ্রামের পর জাতির পিতা বঙ্গবন্ধু শেখ মুজিবুর রহমান গণমানুষের মুক্তির লক্ষ্যে ১৯৭১ সালের ৭ই মার্চ ঐতিহাসিক ভাষণ প্রদান করেন। তাঁরই বজ্রকণ্ঠের আহ্বানে বাংলার লাখো জনতা সেদিন স্বাধীনতাযুদ্ধে যাওয়ার অনুপ্রেরণা পেয়েছিল। এই ভাষণে সে দৃপ্ত প্রত্যয় ছিল। 'এবারের সংগ্রাম স্বাধীনতার সংগ্রাম' রচনায় বঙ্গবন্ধুর ৭ই মার্চের ভাষণ ছিল সুচিন্তিত ও দিকনির্দেশনামূলক। '৫২-এর ভাষা আন্দোলন, '৫৪-এর নির্বাচনে জয়লাভ করেও ক্ষমতা না পাওয়া, '৬৬-এর ছয় দফা আন্দোলনে পাকিস্তানি পুলিশের গুলিবর্ষণ ইত্যাদি দিক তিনি ভাষণে তুলে ধরেন। এমন অনাচারের বিরুদ্ধে প্রতিবাদ গড়ে তোলার দিকনির্দেশনা ছিল বঙ্গবন্ধুর ৭ই মার্চের ঐতিহাসিক ভাষণে। ১৯৪৭ সালের দেশ বিভাগের পর বাংলার অত্যাচারিত ও নিপীড়িত মানুষের পাশে দাঁড়িয়ে নেতৃত্ব দেন বঙ্গবন্ধু শেখ মুজিবুর রহমান। এ বিবেচনায় প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #3 (ID: 680130)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বঙ্গবন্ধু শেখ মুজিবুর রহমানের ৭ই মার্চের ভাষণই আমাদের স্বাধীনতার মূলমন্ত্র। এই ভাষণের মধ্য দিয়ে তিনি মানুষকে জাগ্রত করেছেন, পাকিস্তানি শাসকদের মুখোশ উন্মোচন করেছেন এবং স্বাধীনতার জন্য প্রস্তুত হতে গোটা জাতিকে নির্দেশনা দিয়েছেন।

Options:
ক. বঙ্গবন্ধু শেখ মুজিবুর রহমান কত সালে জন্মগ্রহণ করেন?
খ. 'প্রত্যেক ঘরে ঘরে দুর্গ গড়ে তোলো'— এ আহ্বান করা হয়েছিল কেন?
গ. উদ্দীপকের মূলভাব 'এবারের সংগ্রাম স্বাধীনতার সংগ্রাম' প্রবন্ধের সঙ্গে কতটুকু সঙ্গতিপূর্ণ? ব্যাখ্যা করো।
ঘ. “৭ই মার্চের ভাষণই আমাদের স্বাধীনতার মূলমন্ত্র”— উক্তিটি 'এবারের সংগ্রাম স্বাধীনতার সংগ্রাম' প্রবন্ধের আলোকে বিশ্লেষণ করো।


Correct Answer: 

Solution:
কবঙ্গবন্ধু শেখ মুজিবুর রহমান ১৯২০ সালে জন্মগ্রহণ করেন।খপাকিস্তানি হানাদার বাহিনীর আক্রমণকে প্রতিহত করার লক্ষ্যে বঙ্গবন্ধু শেখ মুজিবুর রহমান ঘরে ঘরে দুর্গ গড়ে তুলতে আহ্বান জানান। বঙ্গবন্ধু তাঁর রাজনৈতিক বিচক্ষণতা দিয়ে বুঝেছিলেন পাকিস্তান সরকারের নির্দেশে হানাদার বাহিনী এ দেশের জনগণের ওপর আক্রমণ করতে পারে। তাই তিনি সবাইকে প্রস্তুত থাকতে বলেন। এরই অংশ হিসেবে শত্রুদের মোকাবিলা করার জন্য তিনি ঘরে ঘরে দুর্গ গড়ে তুলতে আহ্বান করেন।গবিষয়বস্তুর দিক থেকে উদ্দীপকের মূলভাব 'এবারের সংগ্রাম স্বাধীনতার সংগ্রাম' প্রবন্ধের সঙ্গে পুরোপুরি সঙ্গতিপূর্ণ। আলোচ্য প্রবন্ধে বঙ্গবন্ধু শেখ মুজিবুর রহমানের ৭ই মার্চের ভাষণটি তুলে ধরা হয়েছে। এ ভাষণের মধ্য দিয়ে বঙ্গবন্ধু সমগ্র বাংলার মানুষকে একতাবদ্ধ করেছেন। বাঙালির অধিকারবোধকে জাগ্রত করে তাদের স্বাধীনতা সংগ্রামের জন্য প্রস্তুত হতে বলেছেন। পূর্ব পাকিস্তানে হওয়া নানা বৈষম্য ও নিপীড়নের দিক তুলে ধরে তিনি বাঙালিকে এর বিরুদ্ধে প্রতিরোধ গড়ে তুলতে বলেছেন। উদ্দীপকে জাতির পিতা বঙ্গবন্ধু শেখ মুজিবুর রহমানের ৭ই মার্চের ভাষণকে বাঙালির স্বাধীনতার মূলমন্ত্র বলা হয়েছে। এই ভাষণের মধ্য দিয়েই তিনি বাঙালিকে স্বাধীনতার স্বপ্ন দেখিয়েছেন। পাকিস্তানি শাসকদের অত্যাচার ও বৈষম্যের স্বরূপ তুলে ধরে বাঙালিদের প্রতিরোধ গড়ে তোলার নির্দেশনা দিয়েছেন। আলোচ্য রচনাটিতেও তাঁর ৭ই মার্চের অনবদ্য ভাষণকে উপস্থাপন করা হয়েছে। মূলত বঙ্গবন্ধুর এই ভাষণেই স্বাধীনতার দিকনির্দেশনা ছিল। বাঙালির স্বাধীনতা সংগ্রামে এই ভাষণের গুরুত্ব অপরিসীম। অর্থাৎ উদ্দীপক এবং আলোচ্য রচনা উভয়ক্ষেত্রেই বঙ্গবন্ধুর ৭ই মার্চের ভাষণকে অবলম্বন করা হয়েছে। সে বিবেচনায় উদ্দীপকের মূলভাব আলোচ্য প্রবন্ধের সাথে পুরোপুরি সঙ্গতিপূর্ণ।ঘএবারের সংগ্রাম স্বাধীনতার সংগ্রাম' প্রবন্ধে বর্ণিত ৭ই মার্চের ঐতিহাসিক ভাষণই বাঙালিকে স্বাধীনতা অর্জনের পথে দিকনির্দেশনা দিয়েছিল, যা প্রশ্নোত্ত মন্তব্যটিতেও প্রকাশ পেয়েছে। জাতির পিতা বঙ্গবন্ধু শেখ মুজিবুর রহমান তাঁর ৭ই মার্চের ভাষণে বাঙালি জাতিকে ঐক্যবদ্ধ করেছেন। তাঁর প্রেরণাদায়ী সাহসী বক্তব্যেই বাঙালি জাতি স্বাধীনতা অর্জনের অনুপ্রেরণা পেয়েছিল। আলোচ্য রচনাটিতে তাঁর সেই অনবদ্য ঐতিহাসিক ভাষণকেই তুলে ধরা হয়েছে। উদ্দীপকে ৭ই মার্চের ভাষণকে বাঙালি জাতির স্বাধীনতার মূলমন্ত্র বলা হয়েছে। কেননা, এ ভাষণই বাঙালি জাতিকে জাগ্রত করেছে। বাঙালি স্বাধীনতা অর্জনের জন্য প্রয়োজনীয় নির্দেশনা ও উদ্দীপনা বঙ্গবন্ধুর এ ভাষণ থেকেই পেয়েছে। রচনার বক্তব্য থেকেও একইরূপ উদ্দীপনা পাওয়া যায়। 'এবারের সংগ্রাম স্বাধীনতার সংগ্রাম' রচনায় বঙ্গবন্ধু শেখ মুজিবুর রহমানের ৭ই মার্চের ১৮ মিনিটের ঐতিহাসিক ভাষণটিকে উপজীব্য করা হয়েছে। আবেগে, বক্তব্যে ও দিকনির্দেশনায় এ ভাষণটি ছিল অনবদ্য। এ ভাষণে তিনি বাঙালির মুক্তি না হওয়া পর্যন্ত স্বাধীনতা সংগ্রাম চালিয়ে যাওয়ার আহ্বান জানান। তিনি তাঁর এ ভাষণে পাকিস্তানি শাসকগোষ্ঠীর অন্যায়-অবিচার ও বৈষম্যের কথা তুলে ধরেছেন। পাশাপাশি এর বিরুদ্ধে প্রতিরোধ গড়ে তুলতে সকলকে ঐক্যবদ্ধ হতে আহ্বান জানিয়েছেন তিনি। প্রয়োজনে রক্তের বিনিময়ে হলেও মুক্তির আহ্বান জানান তিনি। এভাবেই তাঁর বক্তব্য বাঙালিকে স্বাধীনতা অর্জনের পথ দেখিয়েছে। বস্তুত, বঙ্গবন্ধুর ডাকে সাড়া দিয়েই বাঙালি জাতি মুক্তিযুদ্ধে অংশ নেয় এবং স্বাধীনতা ছিনিয়ে আনে, সে বিবেচনায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 680133)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জাতি গঠনের দিক থেকে পাকিস্তান ছিল এক অদ্ভুত সৃষ্টি। ১৯৩২ কিলোমিটার দূরত্বে অবস্থিত দুটি ভূখণ্ড নিয়ে একটি রাষ্ট্র গঠন করা হয়েছিল মূলত ধর্মীয় ঐক্যের বিচারে। রাজনৈতিক বিচারে একই রাষ্ট্রের নাগরিক হওয়া সত্ত্বেও পূর্ব পাকিস্তান ও পশ্চিম পাকিস্তান এই দুই অংশের জনগণের ভাষা, সাহিত্য, সংস্কৃতি এবং মানসিক গঠনের দিক থেকে নিজস্ব আঞ্চলিক স্বাতন্ত্র্য বিদ্যমান ছিল। দেশের মানুষের ধর্মীয় অনুভূতি প্রবল হওয়ায় ধর্মকেই শোষণ ও বঞ্চনার হাতিয়াররূপে ব্যবহার করা হয়েছে। ইংরেজ শাসনের শৃঙ্খল থেকে মুক্ত হলেও ২৪ বছরের পাকিস্তানি শাসনামলে বাঙালি বঞ্চিত এবং অত্যাচারিতই থেকে গিয়েছে। পাকিস্তানি শাসকদেরও ছিল সেই একই ঔপনিবেশিক দৃষ্টিভঙ্গি।

Options:
ক. পশ্চিম পাকিস্তান থেকে ৩৫ সদস্যের দল ঢাকায় আসার উদ্দেশ্য কী ছিল?
খ. '১৯৫২ সালে রক্ত দিয়েছি'— বুঝিয়ে লেখো।
গ. উদ্দীপকে 'এবারের সংগ্রাম স্বাধীনতার সংগ্রাম' রচনার কোন দিকটি উপস্থাপিত হয়েছে? আলোচনা করো।
ঘ. “উদ্দীপকটি 'এবারের সংগ্রাম স্বাধীনতার সংগ্রাম' রচনার সমগ্রিক রূপ নয়”— মন্তব্যটি বিশ্লেষণ করো।


Correct Answer: 

Solution:
কপশ্চিম পাকিস্তান থেকে ৩৫ সদস্যের দল ঢাকায় আসার উদ্দেশ্য ছিল অ্যাসেম্বলিতে যোগদান করা।খপ্রশ্নোক্ত উক্তিটির মধ্য দিয়ে লেখক ১৯৫২ সালের ভাষা আন্দোলনের প্রসঙ্গ উত্থাপন করেছেন। ১৯৫২ সালের ২১শে ফেব্রুয়ারি এদেশের ছাত্রজনতা মাতৃভাষা বাংলাকে রাষ্ট্রভাষা হিসেবে স্বীকৃতি দেওয়ার দাবিতে রাস্তায় নামে। ন্যায্য দাবিতে চালিত তাদের সে শান্তিপূর্ণ আন্দোলনে অন্যায়ভাবে পুলিশ গুলি ছোঁড়ে। পরিণতিতে বেশ কয়েকজন ভাষা আন্দোলনকারী শাহাদাত বরণ করেন। প্রশ্নোক্ত উক্তিটির মধ্য দিয়ে জাতির পিতা বঙ্গবন্ধু শেখ মুজিবুর রহমান পাকিস্তানি আগ্রাসনের বিরুদ্ধে ভাষাশহিদদের সেই আত্মত্যাগের স্মৃতিকেই স্মরণ করেছেন।গউদ্দীপকে 'এবারের সংগ্রাম স্বাধীনতার সংগ্রাম' রচনায় প্রকাশিত পাকিস্তানি শাসকদের শোষণ ও নিপীড়নের দিকটি উপস্থাপিত হয়েছে। 'এবারের সংগ্রাম স্বাধীনতার সংগ্রাম' রচনায় জাতির পিতা বঙ্গবন্ধু শেখ মুজিবুর রহমান বাঙালি জাতির ওপর পাকিস্তানি শাসকগোষ্ঠীর অবিচার ও শোষণের কথা বর্ণনা করেছেন। এ রচনায় তিনি দেখিয়েছেন, সংখ্যাগরিষ্ঠ হওয়া সত্ত্বেও তারা নানাভাবে বাঙালিদের বঞ্চিত করেছে। শুধু তাই নয়, বাঙালিকে অবদমিত করতে তারা বারবার হত্যা-নির্যাতন চালিয়েছে। উদ্দীপকে বাঙালিদের বঞ্চনার চিত্র তুলে ধরা হয়েছে। ১৯৪৭ সালে দ্বিজাতি তত্ত্বের ভিত্তিতে পাকিস্তান রাষ্ট্রের জন্ম হয়। কিন্তু বাঙালিদের ভাগ্যের পরিবর্তন ঘটেনি। ব্রিটিশ ঔপনিবেশিক শক্তির হাত থেকে মুক্ত হলেও তারা অধিকার ফিরে পায়নি। পাকিস্তানি শাসকগোষ্ঠীর অপশাসন এবং অন্যায়-অত্যাচারে এ অঞ্চলের মানুষ কোণঠাসা হয়ে পড়ে। একইভাবে, 'এবারের সংগ্রাম স্বাধীনতার সংগ্রাম' রচনাতেও লেখক বাঙালিদের ওপর পাকিস্তানি শাসকদের অন্যায়-আগ্রাসনের মর্মন্তুদ বর্ণনা তুলে ধরেছেন। এ বিবেচনায়, উদ্দীপকটিতে আলোচ্য রচনায় প্রকাশিত পাকিস্তানি শাসকদের শোষণ ও নিপীড়নের চিত্রই অঙ্কিত হয়েছে।ঘ"উদ্দীপকটি 'এবারের সংগ্রাম স্বাধীনতার সংগ্রাম' রচনার সামগ্রিক রূপ নয়”— মন্তব্যটি যথার্থ। 'এবারের সংগ্রাম স্বাধীনতার সংগ্রাম' রচনাটি মূলত জাতির পিতা বঙ্গবন্ধু শেখ মুজিবুর রহমানের ঐতিহাসিক ৭ই মার্চের ভাষণ। এ ভাষণের মাঝেই বাংলাদেশের স্বাধীনতার বীজ লুকায়িত ছিল। আবেগে, বক্তব্যে, নির্দেশনায় অনবদ্য এ ভাষণটির গুরুত্ব তাই অপরিসীম। উদ্দীপকে ভৌগোলিক এবং ভাষাগত অনৈক্য সত্ত্বেও কেবল ধর্মীয় পরিচয়ের নিরিখে পাকিস্তান রাষ্ট্রের জন্মের ধারণাটিকে ভুল আখ্যায়িত করা হয়েছে। এর ফলে পাকিস্তানি স্বৈরশাসকরা ধর্মীয় পরিচয়কেই শোষণ ও বঞ্চনার হাতিয়ার হিসেবে ব্যবহার করার সুযোগ পায়। আর সে সুযোগকে কাজে লাগিয়ে তারা দীর্ঘকাল এদেশের মানুষকে শোষণ করে। বাঙালিদের প্রতি ঔপনিবেশিক মানসিকতা লালন করত বলেই তারা এমনটি করতে পেরেছিল। 'এবারের সংগ্রাম স্বাধীনতার সংগ্রাম' রচনায় জাতির পিতা বঙ্গবন্ধু শেখ মুজিবুর রহমান পাকিস্তান রাষ্ট্রের জন্মের পর থেকে এদেশের মানুষের ওপর শাসকগোষ্ঠীর দীর্ঘ নিপীড়নের চিত্র তুলে ধরেছেন। উদ্দীপকেও এ বিষয়টি বর্ণিত হয়েছে। কিন্তু আলোচ্য রচনাটিতে এছাড়াও শোষণমুক্তির লক্ষ্যে দেশবাসীকে ঐক্যবদ্ধ হওয়ার আহ্বান জানিয়েছেন তিনি। তাঁর এই আহ্বানে সাড়া দিয়েই দেশবাসী মুক্তিযুদ্ধে অংশ নেয়। মূলত বঙ্গবন্ধুর এই ঐতিহাসিক ভাষণটিতেই এদেশের স্বাধীনতার বীজ লুকায়িত ছিল। এ সকল বিষয় উদ্দীপকে উল্লিখিত হয়নি। সে বিবেচনায়, প্রশ্নোক্ত মন্তব্যটি যথার্থ অর্থবহ।

Explanation:


Sub-Questions:

================================================================================
Question #5 (ID: 680138)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
এ মহাত্মা গান্ধী দক্ষিণ আফ্রিকায় আইনজীবী হিসেবে কর্মরত ছিলেন। সেখানে তিনি বর্ণবাদের সম্মুখীন হন। বাধ্য হয়ে তিনি ভারতবর্ষে ফেরত আসেন। তিনি ছিলেন অহিংস ও অসহযোগ আন্দোলনের প্রবক্তা। তিনি ব্রিটিশবিরোধী আন্দোলনে মূল নেতৃত্ব প্রদান করেন। অপার নির্যাতন ও অত্যাচার সহ্য করে তিনি স্বাধীন ভারতের অভ্যুদয়ে মুখ্য ভূমিকা পালন করেন।

Options:
ক. 'জাতীয় পরিষদ' কী?
খ. 'আমি প্রধানমন্ত্রিত্ব চাই না'— এ উক্তির কারণ ব্যাখ্যা করো।
গ. উদ্দীপকের মহাত্মা গান্ধীর সঙ্গে বঙ্গবন্ধুর সাদৃশ্যের দিকটি 'এবারের সংগ্রাম স্বাধীনতার সংগ্রাম' রচনা অবলম্বনে দেখাও।
ঘ. উদ্দীপকের মহাত্মা গান্ধী ও বঙ্গবন্ধুর অবদান জাতির মুক্তির প্রশ্নে অভিন্ন কিন্তু তাদের কর্মকৌশল ও প্রজ্ঞা আলাদা মূল্যায়ন করো।


Correct Answer: 

Solution:
কজাতীয় পরিষদ হলো ন্যাশনাল অ্যাসেম্বলি।খজাতির পিতা বঙ্গবন্ধু শেখ মুজিবুর রহমান ব্যক্তিস্বার্থের চেয়ে জাতীয় স্বার্থকে প্রাধান্য দিয়েছেন বলে তিনি প্রধানমন্ত্রিত্ব চাননি। বঙ্গবন্ধুর ৭ই মার্চের ভাষণের প্রেক্ষাপটে দেখতে পাই, পাকিস্তানি শাসকগোষ্ঠী বাঙালিদের হাতে ক্ষমতা হস্তান্তর না করে গণতন্ত্রকে নস্যাৎ করার ষড়যন্ত্রে লিপ্ত হয়। এ অবস্থায় জাতির পিতা বঙ্গবন্ধু শেখ মুজিবুর রহমান দৃপ্তকণ্ঠে উচ্চারণ করেন, জনগণের স্বার্থ যেখানে ক্ষুণ্ণ হয়, সেখানে তাঁর প্রধানমন্ত্রিত্বে কিছুই যায় আসে না। মূলত জাতির স্বার্থকে বড়ো করে দেখেছেন বলেই তিনি এ অমোঘ বাণী উচ্চারণ করতে পেরেছিলেন।গদেশের মানুষকে স্বাধীনতার মন্ত্রে উজ্জীবিত করার দিক থেকে উদ্দীপকের মহাত্মা গান্ধীর সঙ্গে 'এবারের সংগ্রাম স্বাধীনতার সংগ্রাম' রচনার বঙ্গবন্ধুর সাদৃশ্য রয়েছে। জাতির পিতা বঙ্গবন্ধু শেখ মুজিবুর রহমান বাংলার মানুষের কল্যাণচিন্তায় জীবন অতিবাহিত করেছেন। তিনি পাকিস্তানি শাসকগোষ্ঠীর অন্যায়-অত্যাচারের বিরুদ্ধে সর্বদা সোচ্চার ছিলেন এবং তাঁর বজ্রকন্ঠের আহ্বানে সাড়া দিয়েই বাঙালি জাতি স্বাধীনতা অর্জন করে। এক্ষেত্রে তিনি জাতির মুক্তির দিকনির্দেশকের ভূমিকা পালন করেছেন। উদ্দীপকে ভারতবর্ষের অবিসংবাদিত নেতা মহাত্মা গান্ধী সম্পর্কে বলা হয়েছে। তিনি বিদেশি অপশাসন থেকে জাতিকে মুক্তি প্রদানের লক্ষ্যে নিরন্তর কাজ করে গেছেন। তিনি সারাজীবন অহিংস নীতির প্রচার করেছেন। দেশের মানুষের কল্যাণে সীমাহীন নির্যাতন সহ্য করেছেন। একইভাবে বঙ্গবন্ধুও তাঁর রাজনৈতিক প্রজ্ঞার মাধ্যমে বাঙালি জাতিকে স্বাধীনতা দিয়েছিলেন, পরাধীন জাতিকে দিয়েছিলেন মুক্তির স্বাদ। তিনি বলিষ্ঠ নেতৃত্বের মাধ্যমে ছিনিয়ে আনেন স্বাধীনতা। অর্থাৎ দেশের মানুষকে স্বাধীনতার মন্ত্রে উজ্জীবিত করার দিক থেকে উদ্দীপকের মহাত্মা গান্ধী ও 'এবারের সংগ্রাম স্বাধীনতার সংগ্রাম' রচনার বঙ্গবন্ধুর মধ্যে সাদৃশ্য রয়েছে।ঘদিকনির্দেশনামূলক নেতৃত্বের দিক থেকে উদ্দীপকের মহাত্মা গান্ধী ও 'এবারের সংগ্রাম স্বাধীনতার সংগ্রাম' রচনার বঙ্গবন্ধুর কর্মকৌশল ও প্রজ্ঞা ছিল ভিন্ন। জাতির পিতা বঙ্গবন্ধু শেখ মুজিবুর রহমান ৭ই মার্চের ভাষণে বাঙালি জাতির অধিকার আদায়ের সংগ্রামে সকলকে একত্রিত করে পাকিস্তানি অপশাসনের বিরুদ্ধে প্রতিরোধের আহ্বান জানান। তাঁর ডাকে সাড়া দিয়েই গোটা জাতি যুদ্ধে ঝাঁপিয়ে পড়েছিল। ছিনিয়ে এনেছিল কাঙ্ক্ষিত স্বাধীনতা। উদ্দীপকের মহাত্মা গান্ধী মানুষের কল্যাণে জীবন উৎসর্গ করেছিলেন। অহিংস নীতির প্রবর্তক ছিলেন তিনি। ভারতবর্ষকে ব্রিটিশ অপশাসন থেকে মুক্ত করার অভিপ্রায়ে তিনি নেতৃত্বের ভূমিকায় অবতীর্ণ হন। উদ্দীপকের মহাত্মা গান্ধী ও 'এবারের সংগ্রাম স্বাধীনতার সংগ্রাম' রচনার জাতির পিতা বঙ্গবন্ধু শেখ মুজিবুর রহমানের অবদান অনস্বীকার্য। পরাধীন জাতিকে মুক্তির স্বাদ দিতে দুজনেই মুখ্য ভূমিকা পালন করেছিলেন। তাঁদের উদাত্ত আহ্বানে পরাধীন জাতি স্বাধীনতাকামী হয়ে ওঠে। বঙ্গবন্ধুর মুক্তিযুদ্ধের ঘোষণার মধ্য দিয়ে একটি রক্তক্ষয়ী যুদ্ধ অবশ্যম্ভাবী হয়ে ওঠে। নয় মাসের যুদ্ধে বাঙালিরা পাকিস্তানি হানাদার বাহিনীকে পরাজিত করে দেশকে স্বাধীন করে। পক্ষান্তরে, মহাত্মা গান্ধী অসহযোগ আন্দোলন করলেও তাঁর নেতৃত্বে তেমন কোনো যুদ্ধ সংঘটিত হয়নি। সেদিক বিবেচনায়, প্রশ্নোক্ত উক্তিটি যথার্থ।

Explanation:


Sub-Questions:

================================================================================
Question #6 (ID: 680144)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ইংরেজ শাসকদের কাছ থেকে উপমহাদেশের মুক্তির জন্য মহাত্মা গান্ধী একসময় এ দেশের মানুষকে ঐক্যবদ্ধ করেন। নানাভাবে তাদের মাঝে দেশপ্রেম জাগ্রত করার চেষ্টা করেন। এরই ধারাবাহিক ফসল স্বদেশি আন্দোলন, অহিংস আন্দোলন ইত্যাদি। কালের বিবর্তনে জন্ম হয় পাকিস্তান ও ভারত নামক দুটি পৃথক রাষ্ট্রের এবং পরবর্তীকালে বাংলাদেশের।

Options:
ক. বঙ্গবন্ধু শেখ মুজিবুর রহমানের জন্ম কত তারিখে?
খ. ৭ই মার্চের ভাষণকে ঐতিহাসিক ভাষণ বলার কারণ কী?
গ. উদ্দীপকটিতে 'এবারের সংগ্রাম স্বাধীনতার সংগ্রাম' ভাষণের কোন দিকটি ফুটে উঠেছে, তা ব্যাখ্যা করো।
ঘ. “উদ্দীপকটি যেন, 'এবারের সংগ্রাম স্বাধীনতার সংগ্রাম' ভাষণটির মূলভাবকে ধারণ করে আছে” – মন্তব্যটির যথার্থতা বিচার করো।


Correct Answer: 

Solution:
কবঙ্গবন্ধু শেখ মুজিবুর রহমানের জন্ম ১৯২০ খ্রিস্টাব্দের ১৭ই মার্চ।খবঙ্গবন্ধুর ৭ই মার্চের ভাষণটি বাংলাদেশের স্বাধীনতার ইতিহাসে অন্যতম গুরুত্বপূর্ণ ভাষণ বলেই এটিকে ঐতিহাসিক ভাষণ বলা হয়েছে। ৭ই মার্চের ১৮ মিনিটের ভাষণের মধ্যে বাঙালি জাতির স্বাধীনতার বীজমন্ত্র লুকায়িত ছিল। বঙ্গবন্ধুর বজ্রকণ্ঠের তেজোদীপ্ত এ ভাষণই মানুষকে মুক্তিপাগল করে তুলেছিল। এরই প্রেক্ষিতে বাঙালি মুক্তিযুদ্ধে ঝাঁপিয়ে পড়ে এবং স্বাধীনতা অর্জন করে। তাই এ ভাষণটিকে ঐতিহাসিক ভাষণ বলা হয়েছে।গউদ্দীপকটিতে 'এবারের সংগ্রাম স্বাধীনতার সংগ্রাম' রচনায় প্রকাশিত জাতির পিতা বঙ্গবন্ধু শেখ মুজিবুর রহমানের দেশের মানুষকে স্বাধীনতার মন্ত্রে উজ্জীবিত করার দিকটি ফুটে উঠেছে। জাতির পিতা বঙ্গবন্ধু শেখ মুজিবুর রহমান বাংলার মানুষের কল্যাণচিন্তায় জীবন অতিবাহিত করেছেন। তিনি পাকিস্তানি শাসকগোষ্ঠীর অন্যায়-অত্যাচারের বিরুদ্ধে সর্বদা সোচ্চার ছিলেন এবং তাঁর বজ্রকণ্ঠের আহ্বানে সাড়া দিয়েই বাঙালি জাতি স্বাধীনতা অর্জন করে। এ ক্ষেত্রে তিনি জাতির মুক্তির দিকনির্দেশকের ভূমিকা পালন করেছেন। উদ্দীপকে ভারতবর্ষের অবিসংবাদিত নেতা মহাত্মা গান্ধী সম্পর্কে বলা হয়েছে। তিনি বিদেশি অপশাসন থেকে জাতিকে মুক্তি প্রদানের লক্ষ্যে নিরন্তর কাজ করে গেছেন। তিনি স্বাধীনতা অর্জনের লক্ষ্যে দেশবাসীকে ঐক্যবদ্ধ করেছেন। তাঁর নেতৃত্বেই ভারতবর্ষে স্বাধীনতার জন্য অহিংস আন্দোলনের সূচনা হয় এবং পরিশেষে ব্রিটিশ শাসন থেকে মুক্ত হয় উপমহাদেশ। একইভাবে জাতির পিতা বঙ্গবন্ধু শেখ মুজিবুর রহমানও তাঁর রাজনৈতিক প্রজ্ঞার মাধ্যমে বাঙালি জাতিকে ঐক্যবদ্ধ সংগ্রামে উদ্বুদ্ধ করেন। তাঁর বলিষ্ঠ নেতৃত্বেই অর্জিত হয় বাংলাদেশের স্বাধীনতা। অর্থাৎ উদ্দীপকের মহাত্মা গান্ধী এবং আলোচ্য রচনার বঙ্গবন্ধু উভয়েই দেশের মানুষকে স্বাধীনতার মন্ত্রে উজ্জীবিত করেছিলেন।ঘ"উদ্দীপকটি যেন 'এবারের সংগ্রাম স্বাধীনতার সংগ্রাম' ভাষণটির মূলভাবকে ধারণ করে আছে”— মন্তব্যটি যথার্থ। জাতির পিতা বঙ্গবন্ধু শেখ মুজিবুর রহমান ৭ই মার্চের ভাষণে বাঙালি জাতির অধিকার আদায়ের সংগ্রামে সবাইকে ঐক্যবদ্ধ করেন এবং পাকিস্তানি অপশাসনের বিরুদ্ধে রুখে দাঁড়ানোর আহ্বান জানান। তাঁর ডাকে সাড়া দিয়ে দেশবাসী মুক্তিযুদ্ধে অংশ নেয় এবং ছিনিয়ে আনে কাঙ্ক্ষিত স্বাধীনতা। উদ্দীপকের মহাত্মা গান্ধী একজন দেশদরদি মহান নেতা। ভারতবর্ষকে ব্রিটিশ অপশাসন থেকে মুক্ত করার অভিপ্রায়ে তিনি নেতৃত্বের ভূমিকায় অবতীর্ণ হন। তাঁর ডাকে সাড়া দিয়ে ভারতবাসী ব্রিটিশ অপশাসনের বিরুদ্ধে সংগঠিত হয়। শুধু তা-ই নয়, স্বদেশি আন্দোলন, অহিংস আন্দোলন তাঁর প্রচেষ্টারই ধারাবাহিক ফল। 'এবারের সংগ্রাম স্বাধীনতার সংগ্রাম' রচনায় জাতির পিতা বঙ্গবন্ধু শেখ মুজিবুর রহমানের গুরুত্বপূর্ণ অবদানের চিত্র ফুটে উঠেছে। পরাধীন জাতিকে মুক্তির স্বাদ দিতে তিনি মুখ্য ভূমিকা পালন করেছিলেন। তাঁর উদাত্ত আহ্বানে উজ্জীবিত হয়ে পরাধীন জাতি স্বাধীনতাকামী হয়ে ওঠে। বঙ্গবন্ধুর যোগ্য নেতৃত্বেই বাঙালিরা পাকিস্তানি হানাদার বাহিনীকে পরাজিত করে দেশকে স্বাধীন করে। আলোচ্য উদ্দীপকটিতে মহাত্মা গান্ধীর এমনই ভূমিকার কথা তুলে ধরা হয়েছে। সে বিবেচনায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #7 (ID: 680147)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অহিংসার মাধ্যমে প্রতিষ্ঠিত হয় গণতন্ত্র— যেখানে সবারই সমান স্বাধীনতা থাকে। যেখানে প্রত্যেকেই হবে তার জগৎ-নিয়ন্তা। এটাই সেই গণতন্ত্র যাতে আপনাদের আজ অংশগ্রহণ করতে আহ্বান জানাচ্ছি। একদিন আপনারা বুঝতে পারবেন, হিন্দু ও মুসলমানদের মধ্যে পার্থক্য ভুলে যাওয়া এবং আপনারা আপনাদের শুধু মানুষ মনে করবেন এবং সবাই একত্র হয়ে স্বাধীনতার আন্দোলনে ব্রতী হবেন।

Options:
ক. বঙ্গবন্ধু শেখ মুজিবুর রহমানের জন্ম কত তারিখে?
খ. 'বাংলার ইতিহাস এদেশের মানুষের রক্ত দিয়ে রাজপথ রঞ্জিত করার ইতিহাস'- বলতে কী বোঝানো হয়েছে?
গ. উদ্দীপকে মহাত্মা গান্ধীর ভাষণে বঙ্গবন্ধুর ভাষণের কোন দিকটি ফুটে উঠেছে? ব্যাখ্যা করো।
ঘ. “উদ্দীপকটি 'এবারের সংগ্রাম স্বাধীনতার সংগ্রাম'— ভাষণটির সম্পূর্ণভাব ধারণ করে”— মন্তব্যটির যথার্থতা মূল্যায়ন করো।


Correct Answer: 

Solution:
কবঙ্গবন্ধু শেখ মুজিবুর রহমানের জন্ম ১৯২০ খ্রিষ্টাব্দের ১৭ই মার্চ।খবাংলার ইতিহাস এদেশের মানুষের রক্ত দিয়ে রাজপথ রঞ্জিত করার ইতিহাস'— বলতে বাঙালির অধিকার আদায়ে আন্দোলন-সংগ্রামে রক্তদান ও আত্মদানের ইতিহাস বোঝানো হয়েছে। ১৯৪৭ সালে ভারত উপমহাদেশ বিভক্ত হওয়ার পর থেকেই বাংলার জনগণ পশ্চিম পাকিস্তানিদের দ্বারা নানাভাবে শোষিত ও নির্যাতিত হয়েছে। ১৯৫২ সালের ভাষা আন্দোলন, ১৯৫৪ সালের নির্বাচনে জয়লাভ করেও ক্ষমতায় না যাওয়া; ১৯৬৬ সালের ৬ দফা আন্দোলনে ছাত্রদের ওপর গুলি, ১৯৬৯-এর গণঅভ্যুত্থানে হত্যা পাকিস্তানি শাসকগোষ্ঠীর অন্যায়-অত্যাচারকে নির্দেশ করে। তাদের অন্যায়-অত্যাচারকে ভয় না পেয়ে বাঙালি জাতি আত্মত্যাগের মধ্য দিয়ে নিজেদের অধিকার অর্জন করেছে। প্রশ্নোক্ত উক্তিটির মাধ্যমে এ কথাই বোঝানো হয়েছে।গউদ্দীপকে উল্লিখিত মহাত্মা গান্ধীর ভাষণে বঙ্গবন্ধুর ভাষণের সাম্প্রদায়িক সম্প্রীতি ও স্বাধিকার চেতনার দিকটি ফুটে উঠেছে। বাঙালির মুক্তির লক্ষ্যে জাতির পিতা বঙ্গবন্ধু শেখ মুজিবুর রহমান ১৯৭১ সালের ৭ই মার্চ এক ঐতিহাসিক ভাষণ দেন। সেই ভাষণে তিনি পাকিস্তানি শাসকগোষ্ঠীর নির্যাতন ও শোষণ থেকে মুক্তির লক্ষ্যে জাতি-ধর্ম নির্বিশেষে বাঙালির জাতীয়তাবোধ ও স্বাধিকার চেতনাকে স্পষ্ট করে তোলেন। উদ্দীপকে মহাত্মা গান্ধীর ভাষণে স্বাধীনতা ও গণতান্ত্রিক অধিকারের কথা বলা হয়েছে। ভাষণের প্রথম অংশে ধর্ম-বর্ণ নির্বিশেষে সবাইকে ঐক্যবদ্ধ হওয়ার আহ্বান জানিয়েছেন তিনি। অন্যদিকে, বঙ্গবন্ধুর ঐতিহাসিক ৭ই মার্চের ভাষণে সবাইকে তিনি স্বাধীনতার জন্য একসঙ্গে আন্দোলনে ঝাঁপিয়ে পড়ার আহ্বান জানান। জাতি-ধর্ম-নির্বিশেষে এ দেশের সকল মানুষের অধিকার প্রতিষ্ঠার জন্য সংগ্রাম করেছেন। এক্ষেত্রে মহাত্মা গান্ধী ও জাতির পিতা বঙ্গবন্ধু শেখ মুজিবুর রহমানের মনোভাব অভিন্ন। এদিক থেকে উদ্দীপকের মহাত্মা গান্ধীর ভাষণে বঙ্গবন্ধুরই ভাষণের অসাম্প্রদায়িক মনোভাবের দিকটিই ফুটে উঠেছে।ঘ“উদ্দীপকটি 'এবারের সংগ্রাম স্বাধীনতার সংগ্রাম'— ভাষণটির সম্পূর্ণভাব ধারণ করে”— মন্তব্যটি যথার্থ। ৭ই মার্চের ঐতিহাসিক ভাষণে জাতির পিতা বঙ্গবন্ধু শেখ মুজিবুর রহমান বাঙালি জাতির মুক্তির জন্য সম্মিলিত প্রচেষ্টার কথা ব্যক্ত করেছেন। এ ভাষণে তিনি বাঙালি জাতির মুক্তির জন্য সবরকম ত্যাগ স্বীকার করার কথা বলেছেন। তাঁর এ বক্তব্যই বাঙালি জাতিকে মুক্তিযুদ্ধে অংশগ্রহণের প্রেরণা যুগিয়েছিল। উদ্দীপকে মহাত্মা গান্ধীর ভাষণে স্বাধীনতার আশাবাদ ব্যক্ত করার দিকটি ফুটে উঠেছে। এ ভাষণে তিনি স্বাধীনতা অর্জনে জাতি-ধর্ম নির্বিশেষে সকলের সম্মিলিত প্রচেষ্টা এবং অহিংস আন্দোলনের প্রয়োজনীয়তার কথা ব্যক্ত করেছেন। কেননা, সকলের সম্মিলিত প্রচেষ্টা ব্যতীত বিদেশিদের অন্যায়-নির্যাতন থেকে দেশকে মুক্ত করা অসম্ভব। পশ্চিম পাকিস্তানিদের শাসন-শোষণ ও নির্যাতন থেকে দেশবাসীকে মুক্ত করার লক্ষ্যে জাতির পিতা বঙ্গবন্ধু শেখ মুজিবুর রহমান ৭ই মার্চের ভাষণ দেন। সেই ভাষণে বাঙালির মুক্তির দৃঢ় শপথে তিনি উচ্চারণ করেন, 'এবারের সংগ্রাম স্বাধীনতার সংগ্রাম।' উদ্দীপকে মহাত্মা গান্ধীর ভাষণেও জাতি-ধর্ম নির্বিশেষে দেশের সকল মানুষের জন্য গণতন্ত্র প্রতিষ্ঠার আহ্বান ধ্বনিত হয়েছে। হিন্দু-মুসলমান ভেদাভেদ ভুলে স্বাধীনতা আন্দোলনে সকলে একসঙ্গে মিলিত হবে একথাই ব্যক্ত করেছেন মহাত্মা গান্ধী। সুতরাং বলা যায়, স্বাধীন বাঙালি জাতি ও সার্বভৌম বাংলাদেশ প্রতিষ্ঠায় বঙ্গবন্ধুর ভাষণ ছিল দিকনির্দেশনামূলক যা উদ্দীপকে মহাত্মা গান্ধীর বক্তব্যেও প্রতিফলিত হয়েছে। অতএব, উদ্দীপকটি 'এবারের সংগ্রাম স্বাধীনতার সংগ্রাম'— ভাষণটির সম্পূর্ণভাব ধারণ করে।

Explanation:


Sub-Questions:

================================================================================
Question #8 (ID: 680151)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
১৯৭১ সালের ২৬শে মার্চের প্রথম প্রহরে বঙ্গবন্ধু শেখ মুজিবুর রহমান বাংলাদেশের স্বাধীনতার ঘোষণা দেন। তিনি বলেন- 'এটাই হয়তো আমার শেষ বার্তা। আজ থেকে বাংলাদেশ স্বাধীন। বাংলাদেশের মানুষ যে যেখানে আছেন, আপনাদের যা কিছু আছে তা দিয়ে সেনাবাহিনীর দখলদারির মোকাবিলা করার জন্য আমি আহ্বান জানাচ্ছি। পাকিস্তানি দখলদার বাহিনীর শেষ সৈন্যটিকে বাংলাদেশের মাটি থেকে উৎখাত করা এবং চূড়ান্ত বিজয় অর্জিত না হওয়া পর্যন্ত আপনাদেরকে সংগ্রাম চালিয়ে যেতে হবে।'

Options:
ক. পাকিস্তানি কারাগার থেকে মুক্ত হয়ে বঙ্গবন্ধু কত তারিখে ঢাকায় ফেরেন?
খ. 'তোমার আমার ঠিকানা পদ্মা মেঘনা যমুনা' বলতে কী বোঝানো হয়েছে?
গ. উদ্দীপকের বক্তব্যের সঙ্গে 'এবারের সংগ্রাম স্বাধীনতার সংগ্রাম' বক্তব্যের তুলনা করো।
ঘ. '৭ই মার্চের ভাষণ হোক কিংবা স্বাধীনতার সকল ক্ষেত্রেই বঙ্গবন্ধু ছিলেন বাঙালির স্বাধিকার আন্দোলনের অগ্রদূত— উদ্দীপক ও 'এবারের সংগ্রাম স্বাধীনতার সংগ্রাম' রচনার আলোকে বিচার করো।


Correct Answer: 

Solution:
কপাকিস্তানি কারাগার থেকে মুক্ত হয়ে জাতির পিতা বঙ্গবন্ধু শেখ মুজিবুর রহমান ১৯৭২ সালের ১০ জানুয়ারি ঢাকায় ফেরেন।খতোমার আমার ঠিকানা পদ্মা মেঘনা যমুনা' বলতে বোঝানো হয়েছে যে বাংলার মাটিই হলো বাঙালির একমাত্র নিরাপদ আশ্রয়। দেশ বিভাগের পর থেকেই বাঙালিরা ছিল নিজ দেশে পরবাসী। এরই প্রেক্ষিতে জাতির পিতা বঙ্গবন্ধু শেখ মুজিবুর রহমান বলেছেন, 'বাংলার ইতিহাস এদেশের মানুষের রক্ত দিয়ে রাজপথ রঞ্জিত করার ইতিহাস। তাই বাংলার মানুষ আজ মুক্তি চায়, বাঁচার মতো বাঁচতে চায় এবং অধিকার চায়। বাংলার মাটি ও নদী সবকিছু বাঙালির নিজস্ব জিনিস, তাই বাঙালি এগুলোকে নিজের করে পেতে চায়। কারণ এই বাংলার মাটিই বাঙালির শেষ আশ্রয়।'গউদ্দীপকের বক্তব্যের সঙ্গে 'এবারের সংগ্রাম স্বাধীনতার সংগ্রাম' রচনার বক্তব্যের প্রেক্ষাপটগত ভিন্নতা রয়েছে। মুক্তিযুদ্ধের প্রাক্কালে বঙ্গবন্ধুর নেতৃত্বে যে অসহযোগ আন্দোলন চলছিল তারই পরিপ্রেক্ষিতে জাতির পিতা বঙ্গবন্ধু শেখ মুজিবুর রহমান ৭ই মার্চের ভাষণ দেন। এ বক্তব্যে বঙ্গবন্ধু স্বাধীনতা সংগ্রামের জন্য সকলকে প্রস্তুত থাকতে বলেন। এছাড়াও তিনি ঘরে ঘরে দুর্গ গড়ে তুলতে বলেন। তাঁর এ বক্তব্যে মুক্তিসংগ্রামের দিকনির্দেশনা যেমন ছিল, তেমনি ছিল বাঙালিদের ওপর দখলদার পাকিস্তানিদের অত্যাচারের কথা। কিন্তু এখানে তিনি সরাসরি বাংলাদেশের স্বাধীনতার ঘোষণা করেননি। ১৯৭১ সালের ২৬শে মার্চের প্রথম প্রহরে জাতির পিতা বঙ্গবন্ধু শেখ মুজিবুর রহমান যে স্বাধীনতার ঘোষণা দেন তা উদ্দীপকটিতে বর্ণিত হয়েছে। সে ঘোষণায় বঙ্গবন্ধু চূড়ান্ত বিজয় অর্জিত না হওয়া পর্যন্ত এদেশের জনগণকে সংগ্রাম চালিয়ে যেতে আহ্বান জানান এবং দ্ব্যর্থহীন কণ্ঠে ঘোষণা করেন 'আজ থেকে বাংলাদেশ স্বাধীন।' এদিক থেকে উদ্দীপকের বক্তব্য ৭ই মার্চের বক্তব্য থেকে অনেকটাই ভিন্ন।ঘএবারের সংগ্রাম স্বাধীনতার সংগ্রাম' রচনা ও উদ্দীপকের বিষয়বস্তুর পরিপ্রেক্ষিতে প্রশ্নোক্ত মন্তব্যটি যথার্থ। জাতির পিতা বঙ্গবন্ধু শেখ মুজিবুর রহমান যখন ৭ই মার্চের ভাষণ দেন ততদিনে তিনি জাতির অবিসংবাদিত নেতায় পরিণত হয়েছেন। তাঁর নেতৃত্বে মুগ্ধ হয়ে সমগ্র বাঙালি জাতি তাঁর নির্দেশনা মেনে চলছিল। এ বক্তৃতায় তিনি বাঙালিদের একটি অনাগত মুক্তিসংগ্রামের জন্য প্রস্তুত থাকার আহ্বান জানান। ১৯৭১ সালের ২৬শে মার্চ বাঙালি জাতির অবিসংবাদিত নেতা হিসেবে জাতির পিতা বঙ্গবন্ধু বাংলাদেশের স্বাধীনতা ঘোষণা করেন, যা উদ্দীপকে বর্ণিত হয়েছে। স্বাধিকার আন্দোলনের অগ্রদূত হিসেবে তিনি সেদিন বলেছিলেন, 'এটাই হয়তো আমার শেষ বার্তা। আজ থেকে বাংলাদেশ স্বাধীন।' তিনি আরও বলেছিলেন, 'চূড়ান্ত বিজয় অর্জিত না হওয়া পর্যন্ত আপনাদেরকে সংগ্রাম চালিয়ে যেতে হবে।' এ বক্তব্য প্রমাণ করে সমগ্র বাঙালি জাতির ওপর তাঁর প্রভাব ছিল কতখানি। উপর্যুক্ত আলোচনা থেকে বলা যায়, ৭ই মার্চের ভাষণের মধ্য দিয়ে জাতির পিতা বঙ্গবন্ধু শেখ মুজিবুর রহমান বাঙালিদের কাছে অবিসংবাদিত নেতায় পরিণত হন। বঙ্গবন্ধুই বাংলাদেশের স্বাধীনতা যুদ্ধের অগ্রনায়ক। তিনিই বাঙালির স্বাধিকার আন্দোলনের অগ্রদূত। সেদিক বিবেচনায় প্রশ্নোক্ত মন্তব্যটি যথার্থ অর্থবহ।

Explanation:


Sub-Questions:

