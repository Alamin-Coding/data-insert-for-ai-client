================================================================================
Question #1 (ID: 779053)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
তমাল ও লিমন জাতিসংঘের দুটি পৃথক সংগঠনের অধীনে বাংলাদেশে কাজ করছে। তমাল মূলত মা ও শিশুদের মৃত্যুর হাত থেকে রক্ষা করার জন্য ও মানুষের বিভিন্ন রোগকে প্রতিরোধ করার জন্য কাজ করছে। অন্যদিকে, লিমন একটি জনবহুল এলাকায় কাজ করছে।

সে মানুষকে ছোট পরিবারের গুরুত্ব বোঝানোর জন্য চেষ্টা করছে।

Options:
ক. 'UNICEF-এর পূর্ণরূপ কী?
খ. আন্তর্জাতিক সম্পর্ক বজায় রাখা জরুরি কেন?
গ. জাতিসংঘের কোন সংস্থায় তমাল কাজ করছে? ব্যাখ্যা কর।
ঘ. লিমন যে সংস্থায় কাজ করে তার দ্বারা কি জনসংখ্যা নিয়ন্ত্রণ করে জীবনযাত্রার মান উন্নয়ন করা সম্ভব? মতামত দাও।


Correct Answer: 

Solution:
কUNICEF-এর পূর্ণরূপ হলো- United Nations International Children's Emergency Fund.
খআজকের দুনিয়ায় কোনো দেশের পক্ষে অন্যের সহযোগিতা ছাড়া একা চলা সম্ভব নয়। তাই বিশ্বের দেশগুলোর মধ্যে শান্তি ও, উন্নয়নের সম্পর্ক প্রতিষ্ঠায় আন্তর্জাতিক সম্পর্ক বজায় রাখা জরুরি।
গতমাল জাতিসংঘের আন্তর্জাতিক শিশু তহবিল বা ইউনিসেফে কাজ করছে।
এটা একটা বিশেষ সংস্থা যা বিভিন্ন দেশের বিশেষ করে উন্নয়নশীল দেশের শিশুদের সেবা প্রদান করে। মাতৃ ও শিশু স্বাস্থ্য, পুষ্টি ও রোগ প্রতিরোধ, প্রাথমিক স্বাস্থ্য পরিচর্যা, মৌলিক শিক্ষা, স্যানিটেশন ও নারী উন্নয়নের লক্ষ্যে এ প্রতিষ্ঠানটি কাজ করে। ইউনিসেফ ১৯৪৬ সালে প্রতিষ্ঠিত হয়। ইউনিসেফের সদরদপ্তর যুক্তরাষ্ট্রের নিউইয়র্ক এ অবস্থিত। ১৯৬৫ সালে ইউনিসেফ শান্তির জন্য নোবেল পুরস্কার পায়।
১৯৫১ সালে ঢাকায় ইউনিসেফের অফিস প্রতিষ্ঠিত হলেও ১৯৭৭ সাল থেকে ইউনিসেফ নিয়মিতভাবে এ দেশের মা ও শিশুর উন্নয়নে কাজ করছে। উদ্দীপকে বলা হয়েছে তমাল জাতিসংঘের একটি সংগঠনের অধীনে বাংলাদেশে কাজ করছে। সে মূলত মা ও শিশুদের মৃত্যুর হাত থেকে রক্ষার জন্য এবং মানুষের বিভিন্ন রোগ প্রতিরোধ করার জন্য কাজ করছে। - যা ইউনিসেফের কাজের সাথে সাদৃশ্যপূর্ণ।
তাই বলা যায়, তমাল জাতিসংঘের ইউনিসেফ নামক সংস্থার অধীনে কাজ করছে।
ঘজাতিসংঘ জনসংখ্যা তহবিল বা United Nations Population Fund-এ কাজ করে।
উদ্দীপকে লিমন একটি সংস্থার অধীনে এদেশের জনবহুল এলাকায় মানুষকে পরিবার ছোট রাখার গুরুত্ব সম্বন্ধে বোঝাচ্ছে। অর্থাৎ লিমন ইউএনএফপিএ (UNFPA)-এর অধীনে কাজ করছে। ইউএনএফপিএ ১৯৬৯ সালে প্রতিষ্ঠিত হয়। এর সদরদপ্তর নিউইয়র্কে হলেও বিশ্বের বিভিন্ন অঞ্চলে অবস্থিত আঞ্চলিক অফিসের মাধ্যমে এর কার্যক্রম পরিচালনা করে। উন্নয়নশীল দেশগুলোকে তাদের জনসংখ্যা সংক্রান্ত সমস্যা সমাধানে প্রয়োজনীয় পরামর্শ ও সহায়তা প্রদানই হচ্ছে এর মূল লক্ষ্য। এটি জনসংখ্যা সম্পর্কিত তথ্য সরবরাহের মাধ্যমে দেশগুলোর জনসংখ্যা নীতি প্রণয়ন এবং কর্মসূচি বাস্তবায়নে সহায়তা করে। আর জনসংখ্যা নীতি বাস্তবায়ন হলে দেশের জনসংখ্যা নিয়ন্ত্রণে রাখা সম্ভব। জনসংখ্যা নিয়ন্ত্রণে থাকলে জনগণের জীবনযাত্রার মান বৃদ্ধি পায়।
তাই বলা যায়, ইউএনএফপিএ-এর কার্যক্রম জনসংখ্যা নিয়ন্ত্রণের মাধ্যমে জনগণের জীবনযাত্রার মান উন্নয়ন সম্ভব।


Explanation:


Sub-Questions:

