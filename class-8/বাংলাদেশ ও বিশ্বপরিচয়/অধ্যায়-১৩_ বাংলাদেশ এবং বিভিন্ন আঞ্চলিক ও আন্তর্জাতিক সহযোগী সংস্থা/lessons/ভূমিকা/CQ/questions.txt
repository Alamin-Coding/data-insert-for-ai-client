================================================================================
Question #1 (ID: 779072)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
সংস্থা-১ প্যারিসে সদরদপ্তর। বর্তমানে সদস্যসংখ্যা ১৯৫টি রাষ্ট্র।

সংস্থা-২: ১৯৪৮ সালের ৭ই এপ্রিল গঠিত হয়। জেনেভা শহরে সদর দপ্তর অবস্থিত।

Options:
ক. UNFPAকীভাবে কার্যক্রম পরিচালনা করে?
খ. বাংলাদেশে UNDP-এর কার্যক্রম ব্যাখ্যা কর।
গ. বাংলাদেশে সংস্থা-২ এর কার্যক্রম ব্যাখ্যা কর।
ঘ. 'সংস্থা-১' বাংলাদেশের ঐতিহ্য সংরক্ষণে ভূমিকা রাখে'- কিশ্লেষণ কর।


Correct Answer: 

Solution:
কUNFPA (United Notions Population Fund) বিশ্বের জনসংখ্যা সম্পর্কিত জ্ঞানদানের পাশাপাশি এ বিষয়ে গবেষণা কার্যক্রম পরিচালনা করে।
খUNDP ১৯৬৫ সালে গঠিত হয়। এর পুরো নাম United Nations Development Programme. (UNDP) ১৯৭২ সাল থেকে বাংলাদেশের উন্নয়নে সহায়তা করে আসছে। UNDP বাংলাদেশের থেকে দারিদ্র্য দূরীকরণ, গ্রামাঞ্চলে আর্থসামাজিক উন্নয়ন, নারী উন্নয়ন, সুশাসন ও গণতন্ত্র প্রতিষ্ঠা, পরিবেশের উন্নয়ন ইত্যাদি ক্ষেত্রে সাহায্য ও সহযোগিতা করছে।
গউদ্দীপকে উল্লিখিত সংস্থা-২ বলতে বিশ্ব স্বাস্থ্য সংস্থা বা WHO-কে বোঝানো হয়েছে।
WHO-এর পুরো নাম World Health Organization. ১৯৪৮ সালের ৭ এপ্রিল এটি গঠিত হয়। সুইজারল্যান্ডের জেনেভা শহরে এর সদর দপ্তর অবস্থিত।
বাংলাদেশের জনস্বাস্থ্য উন্নয়নে 'বিশ্ব স্বাস্থ্য সংস্থা' গুরুত্বপূর্ণ ভূমিকা পালন করছে। এ সংস্থাটি বাংলাদেশ থেকে সংক্রামক ব্যাধি দূর করতে সাহায্য করছে। শিশুদের ৬টি ঘাতক রোগ (হাম, ডিপথেরিয়া, টিটেনাস, যক্ষ্মা, পোলিও, হুপিং কাশি) প্রতিরোধেও সংস্থাটি অবদান রাখছে। এছাড়া বাংলাদেশ থেকে ম্যালেরিয়া দূরীকরণ, বিশুদ্ধ পানির ব্যবস্থা, পয়ঃনিষ্কাশন ব্যবস্থার উন্নতি, মাতৃ ও শিশু মৃত্যুহার কমানোর জন্যও সংস্থাটি কাজ করছে। কলেরা ও ডায়রিয়া নিয়ন্ত্রণেও বিশ্ব স্বাস্থ্য সংস্থার অবদান উল্লেখযোগ্য।
ঘপ্রশ্নে উল্লিখিত সংস্থা-১ হচ্ছে ইউনেস্কো (UNESCO)। ইউনেস্কো জাতিসংঘের একটি সামাজিক সংস্থা। এর পুরো, নাম United Nations Educational Scientific and Cultural Organization (UNESCO) অর্থাৎ 'জাতিসংঘ' শিক্ষা, বিজ্ঞান ও সংস্কৃতি সংস্থা। ১৯৪৬ সালে এটি প্রতিষ্ঠিত হয়। ফ্রান্সের রাজধানী প্যারিসে এর সদর দপ্তর অবস্থিত। বর্তমানে ১৯৫টি রাষ্ট্র ইউনেস্কোর সদস্য।
বাংলাদেশ ১৯৭২ সালের ২৭শে অক্টোবর ইউনেস্কোতে যোগ দেয়। ১৯৭৩ সালে সরকার 'বাংলাদেশ ইউনেষ্কো কমিশন' গঠন করে। এ কমিশন বাংলাদেশে ইউনেস্কোর কর্মসূচি বাস্তবায়নে সহায়তা করে। ইউনেস্কো বাংলাদেশ থেকে নিরক্ষরতা দূরীকরণ, বিশেষ করে বয়স্কদের শিক্ষা, বিজ্ঞান শিক্ষার উন্নয়ন, যোগাযোগ ব্যবস্থার উন্নতি ও সাংস্কৃতিক ঐতিহ্য সংরক্ষণে গুরুত্বপূর্ণ ভূমিকা পালন করছে। ইউনেস্কোর উদ্যোগেই 'আমাদের ভাষাশহিদ দিবস ২১শে ফেব্রুয়ারি 'আন্তর্জাতিক মাতৃভাষা দিবস' হিসেবে সারা বিশ্বে স্বীকৃতি লাভ করেছে। এছাড়া বাংলাদেশের প্রাকৃতিক ঐতিহ্য সুন্দরবন ও বিভিন্ন সাংস্কৃতিক ঐতিহ্য (যেমন বাগেরহাটের ষাটগম্বুজ মসজিদ ও নওগাঁর পাহাড়পুর বা সোমপুর বৌদ্ধবিহার) সংরক্ষণেও ইউনেস্কো সহায়তা করছে।


Explanation:


Sub-Questions:

================================================================================
Question #2 (ID: 779080)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
পিয়াল টিভিতে ন্যাশনাল জিওগ্রাফি চ্যানেলে বাংলায় অনুষ্ঠান সম্প্রচার দেখে বিস্মিত হয়। সে খোঁজ নিয়ে জানতে পারে ২১শে ফেব্রুয়ারি আন্তর্জাতিক মাতৃভাষা দিবসে পরিণত হওয়ায় এ কার্যক্রম চলছে। একটি বিশেষ আন্তর্জাতিক সংস্থা বাংলা ভাষাকে এই মর্যাদাদানে গুরুত্বপূর্ণ অবদান রেখেছে। তার স্কুলে ওই সংস্থার সহযোগিতায় একটি বিজ্ঞান গবেষণাগার স্থাপিত হয়েছে। অতি সম্প্রতি একটি ইন্টারনেট ক্লাবও গঠন করা হয়েছে।

Options:
ক. UNDP-এর প্রধান কাজ কী?
খ. বিশ্ব খাদ্য সংস্থা কেন গঠন করা হয়?
গ. পিয়ালের বিদ্যালয়ে কোন আন্তর্জাতিক সংস্থার সহযোগিতা রয়েছে তা ব্যাখ্যা কর।
ঘ. পিয়ালের বিদ্যালয়ের কার্যাবলির পরিপ্রেক্ষিতে বাংলাদেশে উক্ত সংস্থার ভূমিকা মূল্যায়ন কর।


Correct Answer: 

Solution:
কUNDP-এর প্রধান কাজ হলো বিশ্ব থেকে দারিদ্র্য দূরীকরণ ও উন্নয়নশীল দেশগুলোর উন্নয়নে সহায়তা করা।
খবিশ্ব খাদ্য সংস্থা সারা বিশ্বে ক্ষুধার বিরুদ্ধে কাজ করছে। বিশ্বে ক্ষুধা ও অপুষ্টি দূরীকরণের মাধ্যমে খাদ্য নিরাপত্তা ব্যবস্থা গড়ে তোলা, কৃষি উৎপাদন বৃদ্ধি এবং জনগণের জীবনমান উন্নয়ন মূলত এসব লক্ষ্যেই বিশ্ব খাদ্য সংস্থা গঠন করা হয়।
গপিয়ালের বিদ্যালয়ে আন্তর্জাতিক সহযোগিতা সংস্থা ইউনেস্কোর সহযোগিতায় একটি বিজ্ঞান গবেষণাগার স্থাপিত হয়েছে।
এটি জাতিসংঘের একটি সামাজিক সংস্থা। এর পুরো নাম হচ্ছে-United Nations Educational Scientific and Cultural Organization (UNESCO) অর্থাৎ জাতিসংঘের শিক্ষা, বিজ্ঞান ও সংস্কৃতি সংস্থা। ১৯৪৬ সালে শিক্ষা, বিজ্ঞান, সংস্কৃতি ও যোগাযোগ এ চারটি মূল কাজ নিয়ে এটি প্রতিষ্ঠা লাভ করে। ফ্রান্সের রাজধানী প্যারিসে এর সদর দপ্তর অবস্থিত। বর্তমানে এর সদস্যসংখ্যা ১৯৫টি। বাংলাদেশ ১৯৭২ সালের ২৭শে অক্টোবর ইউনেস্কোতে যোগ দেয়। এ সংস্থা বিশ্বের বিভিন্ন জাতির সাথে সহযোগিতা রক্ষার জন্য শিক্ষা, বিজ্ঞান, সংস্কৃতি ও যোগাযোগ নিয়ে আলোচনা করে। সেই আলোচনার অংশবিশেষ উদ্দীপকে পিয়ালের বিদ্যালয়েও একটি বিজ্ঞান গবেষণাগার স্থাপন করে। যার ফলশ্রুতিতে ছাত্ররা গবেষণা কাজে ব্যাপক অবদান রাখতে সক্ষম হচ্ছে। শুধু তাই নয়, অতি সম্প্রতি একটি ইন্টারনেট ক্লাবও স্থাপন করেছে। যাতে ছাত্ররা শুধু দেশ নয়, আন্তর্জাতিক ক্ষেত্রেও সুফল বয়ে আনতে সক্ষম হয়।
ঘঅপিয়ালের বিদ্যালয়ের কার্যাবলির প্রেক্ষিতে বলা যায়, বাংলাদেশে ইউনেস্কোর ভূমিকা অত্যন্ত গুরুত্বপূর্ণ।
১৯৯৯ সালের ১৭ই নভেম্বর এ সংস্থা বাংলাকে 'আন্তর্জাতিক মাতৃভাষা দিবস' হিসেবে স্বীকৃতি দিয়েছে। ১৯৭২ সালে বাংলাদেশ ইউনেস্কোর সদস্যভুক্ত হয়। তাদেরই সহযোগিতায় ১৯৭৩ সালে বাংলাদেশ সরকার ইউনেস্কো কমিশন গঠন করে। এ সংস্থা কমিশন বাংলাদেশে ইউনেস্কোর কর্মসূচি বাস্তবায়নে সাহায্য করে। এ সংস্থা বাংলাদেশ থেকে নিরক্ষরতা দূর করা, বিশেষ করে বয়স্কদের শিক্ষা, বিজ্ঞান, শিক্ষার উন্নয়ন, যোগাযোগ ব্যবস্থার উন্নতি ও সাংস্কৃতিক ঐতিহ্য সংরক্ষণে গুরুত্বপূর্ণ ভূমিকা পালন করে। এছাড়া বাংলাদেশের ঐতিহাসিক স্থানগুলো সংরক্ষণেও এ সংস্থা গুরুত্বপূর্ণ ভূমিকা পালন করে। যেমন- সম্প্রতি সুন্দরবনকে সপ্তাশ্চর্য নিদর্শন হিসেবে পরিগণিত করার জন্য এ সংস্থা গুরুত্বপূর্ণ মাধ্যম হিসেবে কাজ করছে। তাছাড়াও বাগেরহাটের ষাটগম্বুজ মসজিদ ও পাহাড়পুরের বৌদ্ধবিহার সংরক্ষণে ইউনেস্কো সহায়তা করছে। এভাবে বাংলাদেশকে শিক্ষা, বিজ্ঞান, সংস্কৃতি ও যোগাযোগের ক্ষেত্রে একটি কাঙ্ক্ষিত স্থানে পৌছে দেওয়ার জন্য এ সংস্থা গুরুত্বপূর্ণ ভূমিকা পালন করে।


Explanation:


Sub-Questions:

