================================================================================
Question #1 (ID: 777251)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
সাগর ও কামাল দুই বন্ধু। তারা তাদের জ্ঞানবৃদ্ধির জন্য বাংলাদেশের বিভিন্ন প্রান্তের প্রত্নতাত্ত্বিক জায়গা ও জাদুঘর দেখার জন্য ভ্রমণ করে। সম্প্রতি সাগর ঢাকার একটি জাদুঘর পরিদর্শন করে ঔপনিবেশিক আমলের জমিদার ও শাসকদের বিভিন্ন জিনিসপত্র দেখে। কামাল ঢাকার বাইরে একটি ঐতিহাসিক জায়গায় যায় যা প্রাচীনকালে ব্যবসায় বাণিজ্যের জন্য বিখ্যাত ছিল। সেখানকার ভবনগুলোর ভগ্ন অবস্থা দেখে সে ব্যথিত হয়। কামাল মনে করে, "এই ভবনগুলো আমাদের সংস্কৃতি ও ঐতিহ্যের সাথে জড়িত। তাই এগুলো সংরক্ষণ করা আমাদের উচিত।"

Options:
ক. প্রত্নতত্ত্ব কী?
খ. ঐতিহাসিক স্থানগুলো আমাদের ভ্রমণ করা উচিত কেন?
গ. তোমার পাঠ্যবইয়ের কোন জাদুঘরটি সাগর পরিদর্শন করে? ব্যাখ্যা কর।
ঘ. কামাল যে জায়গাটি পরিদর্শন করেছে তা চিহ্নিত করে তার উক্তিটি মূল্যায়ন কর।


Correct Answer: 

Solution:
কপ্রত্নতত্ত্ব হলো অতীত যুগের মানুষের ব্যবহার্য দ্রব্যসামগ্রীর ধ্বংসাবশেষ পরীক্ষা-নিরীক্ষার মাধ্যমে সে যুগের সংস্কৃতি সম্পর্কে অধ্যয়ন।
খঐতিহাসিক স্থানগুলো ভ্রমণের মাধ্যমে আমরা অতীতকালের মানুষের সামাজিক, সাংস্কৃতিক অবস্থা, জীবনযাত্রা, বিশ্বাস, সংস্কার, রুচি বা দৃষ্টিভঙ্গি ইত্যাদি সম্পর্কে ধারণা লাভ করতে পারি। এর ফলে আমাদের অতীত ইতিহাস ও ঐতিহ্য সম্পর্কে আমাদের জ্ঞানলাভ হয়। এজন্য ঐতিহাসিক স্থানগুলো আমাদের ভ্রমণ করা উচিত।
গআমার পাঠ্যবইয়ের ঢাকাস্থ জাতীয় জাদুঘরটি সাগর পরিদর্শন করে। 
উদ্দীপকে উল্লিখিত সাগর ঢাকার যে জাদুঘরটি পরিদর্শন করে সেখানে ঔপনিবেশিক আমলের জমিদার ও শাসকদের বিভিন্ন জিনিসপত্র সংরক্ষিত ছিল। অনুরূপভাবে, ঢাকায় অবস্থিত বাংলাদেশের জাতীয় জাদুঘরেও বাংলার নবাব, জমিদার ও ইংরেজ শাসনকালের বেশকিছু প্রত্নসম্পদ সংরক্ষিত আছে। এসব প্রত্নসম্পদের মধ্যে দিনাজপুরের মহারাজার ব্যবহার করা দ্রব্য ও হাতির দাঁতের কারুকাজ করা শিল্পদ্রব্য রয়েছে। আরও আছে বলধার জমিদার নরেন্দ্র নারায়ণ রায় চৌধুরীর পোশাক, হাতির দাঁতের নানা কারুকাজ করা দ্রব্য ও ঢাক-তলোয়ার প্রভৃতি। ইংরেজ শাসনামলের বিভিন্ন অস্ত্র, ব্যবহৃত দ্রব্যাদি এই জাদুঘরে সংরক্ষিত আছে। জাদুঘরের এসব নিদর্শনসমূহ আমাদেরকে অতীত ইতিহাস ও ঐতিহ্য সম্পর্কে শিক্ষা দেয়। তাই বলা যায়, ঢাকায় সাগরের পরিদর্শনকৃত জাদুঘরটি ছিল জাতীয় জাদুঘর। এ জাদুঘরে জমিদার ও ইংরেজ শাসনামলের প্রত্ননিদর্শন ছাড়াও বাংলাদেশের লোকজ কৃষ্টি, সংস্কৃতি নানা উপাদানও সংরক্ষিত আছে। 
ঘকামাল যে জায়গাটি পরিদর্শন করেছে তা হলো পানাম নগর।
উদ্দীপকে কামাল ঢাকার বাইরের যে ঐতিহাসিক জায়গায় যায় তা, প্রাচীনকালের ব্যবসায় বাণিজ্যের জন্য বিখ্যাত ছিল। সেখানকার ভবনগুলোর ভগ্ন অবস্থা দেখে সে ব্যথিত হয়। এজন্য কামাল মনে করে এ ভবনগুলো যেহেতু আমাদের সংস্কৃতি ও ঐতিহ্যের সঙ্গে জড়িত, তাই এগুলো সংরক্ষণ করা আমাদের উচিত। 
উনিশ শতকে ধনী ব্যবসায়ীদের অনেকে বসবাসের জন্য সোনারগাঁওয়ের পানাম এলাকাটি বেছে নেন। পানাম নগর একসময় বাংলার বিখ্যাত মসলিন শাড়ি উৎপাদন ও ব্যবসায় কেন্দ্র ছিল। পানাম নগরের মূল সড়কের দুই পাশে সারিবদ্ধভাবে ৫২টি ইমারত আজও টিকে আছে। তবে প্রায় সবগুলো ইমারতই ভগ্ন অবস্থায় আছে এবং কয়েকটি ধ্বংসপ্রাপ্ত হয়েছে। এসব ইমারতসহ প্রত্ননিদর্শনগুলো আমাদের সংস্কৃতি ও ঐতিহ্যের সাথে জড়িত। তাই যদি এগুলো সবই ধ্বংসপ্রাপ্ত হয়ে যায় তাহলে আমরা আমাদের অতীত পরিচয়ই হারিয়ে ফেলব। আর তাই এই প্রত্ননিদর্শনগুলো সংরক্ষণ করা আমাদের উচিত। অতএব উদ্দীপকের কামালের উক্তিটি যথার্থ।


Explanation:


Sub-Questions:

================================================================================
Question #2 (ID: 777252)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
অষ্টম শ্রেণির ছাত্রী তানিশা তার বাবার সাথে একটি ঐতিহাসিক স্থান দেখতে গেল। সে দেখতে পেল, উক্ত স্থানের মূল সড়কের দুই পাশে সারিবদ্ধভাবে অনেক ইমারত আছে। সড়কের উত্তর পাশে ৩১টি এবং দক্ষিণ পাশে ২১টি ইমারত রয়েছে। উক্ত স্থানটি দেখে সে মুগ্ধ হলো। অন্যদিকে তার ছোট ভাই মায়ের সাথে বুড়িগঙ্গা নদীর তীরে অবস্থিত একটি প্রাচীন প্রাসাদে বেড়াতে গিয়ে খাট, পালঙ্ক, চেয়ার, সোফা ইত্যাদি প্রাচীন নিদর্শন দেখতে পায়।

Options:
ক. প্রত্নসম্পদ কাকে বলে?
খ. বাংলাদেশ জাদুঘরে রয়েছে বাংলার নবাব, জমিদার ও ইংরেজ শাসনকালের বেশকিছু প্রত্নসম্পদ- ব্যাখ্যা কর।
গ. তানিশার মা ও ভাইয়ের দেখা প্রত্ননিদর্শনটি ব্যাখ্যা কর।
ঘ. তানিশা ও তার বাবার দেখা প্রত্ননিদর্শন দুটোই কি একই শহরের সাথে সম্পর্কিত- যুক্তি দিয়ে বিশ্লেষণ কর।


Correct Answer: 

Solution:
কপুরানো স্থাপত্য ও শিল্পকর্ম, মূর্তি বা ভাস্কর্য, অলঙ্কার, প্রাচীন আমলের মুদ্রা ইত্যাদিকে প্রত্নসম্পদ বলে।
খবাংলাদেশের জাদুঘরে স্থান পেয়েছে বাংলার নবাব, জমিদার ও ইংরেজ শাসনামলের বেশ কিছু প্রত্নসম্পদ। জাতীয় জাদুঘরে অনেক প্রত্ননিদর্শন সংরক্ষিত আছে। যেমন- দিনাজপুরের মহারাজার ব্যবহার করা দ্রব্য ও হাতির দাঁতের কারুকাজ করা শিল্পদ্রব্য। বলধার জমিদার নরেন্দ্র নারায়ণ রায় চৌধুরীর সংগ্রহ থেকে আনা পোশাক, হাতির দাঁতের নানা কারুকাজ, ঢাল তলোয়ার। নাটোরের দিঘাপতিয়ার জমিদারের ব্যবহার করা দ্রব্য এবং ঢাকার নওয়াবদের ব্যবহার করা কারুকার্যখচিত পোশাক ও জিনিসপত্রও রয়েছে জাতীয় জাদুঘরে।
গতানিশার মা ও ভাইয়ের দেখা প্রত্ননিদর্শনটি হলো আহসান মঞ্জিল। ঢাকার প্রাচীন স্থাপত্যকীর্তির একটি বিখ্যাত' নিদর্শন হলো বুড়িগঙ্গা নদীর তীরে ঢাকার নবাবদের তৈরি প্রাসাদ আহসান মঞ্জিল। বর্তমানে ঢাকার আহসান মঞ্জিল একটি জাদুঘর। উদ্দীপকে তানিশার ছোট ভাই ও তার মা বুড়িগঙ্গা নদীর তীরে অবস্থিত একটি প্রাচীন প্রাসাদে বেড়াতে গিয়ে খাট, পালঙ্ক, চেয়ার, সোফা ইত্যাদি প্রাচীন নিদর্শন দেখতে পায়। তারা ঢাকার আহসান মঞ্জিলে গিয়ে এসব আসবাব নবাবদের ব্যবহার করা দ্রব্য দেখতে পায়। এখানে ঢাকার 'নবাবদের, পোশাক, খাট, পালঙ্ক, চেয়ার, সোফা, অলঙ্কার ও আলোকচিত্র স্থান পেয়েছে।
তাই বলা যায়, তানিশার ভাই ও মা ঢাকার আহসান মঞ্জিল দেখতে যায়।
ঘনা, তানিশা ও তার বাবার দেখা প্রত্ননিদর্শন দুটি একই শহরের সাথে সম্পর্কিত নয়। 
উদ্দীপকে উল্লিখিত প্রত্ননিদর্শন পানাম নগর নারায়ণগঞ্জের সোনারগাঁয়ে অবস্থিত এবং আহসান মঞ্জিল ঢাকায় অবস্থিত। উদ্দীপকে তানিশা তার বাবার সাথে যে ঐতিহাসিক স্থান দেখতে যায় তার দুপাশে মিলিয়ে মোট ৫২টি ইমারত রয়েছে। যেটি সুলতানি আমলের রাজধানী সোনারগাঁও। অপরদিকে তার মা ও ছোট ভাই যে প্রত্ননিদর্শন দেখতে যায় সেটি ঢাকার বুড়িগঙ্গা নদীর তীরে অবস্থিত। সুলতানি আমলে বাংলার রাজধানী ছিল সোনারগাঁও। এটি ছিল মসলিন শাড়ির উৎপাদন ও ব্যবসার কেন্দ্র। উনিশ শতকে ধনী ব্যবসায়ীরা পানামের মূল সড়কের দুইপাশে সারিবদ্ধভাবে অনেক ঘরবাড়ি নির্মাণ করেন। দুপাশে রয়েছে ৫২টি ইমারত। এছাড়াও এখানে রয়েছে লোকশিল্প জাদুঘর। অপরদিকে আহসান মঞ্জিল ঢাকার বুড়িগঙ্গা নদীর তীরে অবস্থিত। এটি ঢাকার নওয়াবদের তৈরি প্রাচীন স্থাপত্যশিল্প। বর্তমানে এটি একটি জাদুঘর। এতে ঢাকার নবাবদের ব্যবহৃত আসবাবপত্র ও পোশাক সংরক্ষিত রয়েছে। এটি ঢাকার বিখ্যাত প্রাচীন নিদর্শন।


Explanation:


Sub-Questions:

================================================================================
Question #3 (ID: 777253)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
জনাব 'প' বার্ষিক শিক্ষা সফরে শিক্ষার্থীদের নিয়ে ঢাকার বিভিন্ন স্থাপনা পরিদর্শন করে। এর মধ্যে ভারতীয় উপমহাদেশের প্রথম স্বাধীনতা সংগ্রামের সাথে জড়িত একটি উদ্যানও রয়েছে। এছাড়া জাতীয় জাদুঘরের বিভিন্ন প্রত্নসম্পদ তাদেরকে বেশ মুগ্ধ করেছে।

Options:
ক. লোকশিল্প জাদুঘর কোথায় অবস্থিত?
খ. দিঘাপতিয়ার বাড়িটি বিখ্যাত কেন?- ব্যাখ্যা কর।
গ. উদ্দীপকে বর্ণিত উদ্যানটির ঐতিহাসিক প্রেক্ষাপট ব্যাখ্যা কর।
ঘ. &quot;উদ্দীপকে বর্ণিত স্থাপনা ছাড়াও বাংলাদেশে আরও প্রত্নসম্পদ রয়েছে।&quot; তুমি কি একমত? মতামত দাও।


Correct Answer: 

Solution:
কলোকশিল্প জাদুঘর সোনারগাঁওয়ে অবস্থিত।
খচমৎকার স্থাপত্যশৈলী ও ঐতিহাসিক গুরুত্বের বিচারে দিঘাপতিয়ার জমিদার বাড়িটি বিখ্যাত। রাজা দয়ারাম রায় এটি নির্মণ কাজ শুরু করেন এবং প্রমদানাথ রায় এর নির্মাণ কাজ শেষ করেন। দেশবিভাগের পর রাজারা ভারত চলে গেলে তৎকালীন পূর্ব পাকিস্তানের গভর্নর আব্দুল মোনায়েম খান এটিকে দিঘাপতিয়ার গভর্নরের বাসভবন হিসেবে উদ্বোধন করেন। স্বাধীনতা পরবর্তী সময়ে এটিকে উত্তরা গণভবন নামে ঘোষণা করা। অনন্য স্থাপত্যকর্ম এ ঐতিহাসিক গুরুত্বের দিক দিয়ে এ ভবনটি বিখ্যাত।
গউদ্দীপকে বর্ণিত উদ্যানটি হলো ঐতিহাসিক বাহাদুর শাহ পার্ক। 
এ উদ্যানটির রয়েছে ঐতিহাসিক এক প্রেক্ষাপট। উনিশ শতকের মাঝামাঝি ঢাকায় নওয়াব আব্দুল গণি সদরঘাট এলাকায় একটি পার্ক তৈরি করেন। ব্রিটেনের রানি ভিক্টোরিয়ার নামে তিনি পার্কটির নামকরণ করেন ভিক্টোরিয়া পার্ক। এর পূর্বে এ জায়গাটির নাম ছিল আন্টাঘর ময়দান। আন্টাঘর ময়দান নামের সাথে জড়িয়ে রয়েছে ১৮৫৭ সালের প্রথম ভারতীয় স্বাধীনতা যুদ্ধের ইতিহাস। ১৮৫৭ সালে ব্রিটিশ সেনাবাহিনীর এদেশীয় সৈন্যরা ইংরেজদের বিরুদ্ধে বিদ্রোহ করে স্বাধীনতা যুদ্ধ শুরু করেন। ইংরেজরা একে বলে সিপাহি বিদ্রোহ। যুদ্ধে ভারতীয় সৈন্যরা পরাজিত হয়। বিদ্রোহী সৈন্যরা যারা ঢাকায় ইংরেজদের হাতে বন্দি হন তাদের এ আন্টাঘর ময়দানে গাছের সাথে ঝুলিয়ে ফাঁসি দেওয়া হয়। এ ঘটনার শত বছর পর ১৯৫৭ সালে স্বাধীনতার জন্য জীবনদানকারী সৈনিকদের স্মৃতিতে এখানে নির্মিত হয় একটি স্মৃতিস্তম্ভ। ভারতবর্ষের শেষ মোগল সম্রাট বাহাদুর শাহ জাফরের নামে পার্কটির নাম হয় বাহাদুর শাহ পার্ক।
ঘহ্যাঁ, উদ্দীপকে বর্ণিত বাহাদুর শাহ পার্ক ছাড়াও বাংলাদেশে আরও প্রত্নসম্পদ রয়েছে- উক্তিটির সাথে আমি সম্পূর্ণ একমত।. 
বাংলাদেশ বিভিন্ন প্রত্নসম্পদে পরিপূর্ণ। ঢাকা এবং ঢাকার বাইরে চমৎকার সব স্থাপত্যশৈলী রয়েছে। আঠারো-উনিশ শতকে ঢাকা শহরে তৈরি হয় বেশ কয়েকটি গির্জা। এর মধ্যে সবচেয়ে পুরনো হলো আর্মেনিয়ান গির্জা। এটি তৈরি হয় আরমানিটোলায় ১৭৮১ সালে। ঢাকার প্রাচীন স্থাপত্যকীর্তির আরেকটি বিখ্যাত নিদর্শন হলো বুড়িগঙ্গা নদীর তীরে ঢাকার নওয়াবদের প্রাসাদ আহসান মঞ্জিল। 
এছাড়া জমিদার ও বণিকদের তৈরি পুরনো ঢাকার রূপলাল হাউজ এবং রোজ গার্ডেনও চমৎকার স্থাপত্যকর্মের নিদর্শন। অফিস বাড়ি হিসেবে ঢাকার যেসব ভবন তৈরি হয়েছিল তার মধ্যে সবচেয়ে সুন্দর হচ্ছে কার্জন হল। ইংরেজ আমলে তৈরি এ ভবনটি বহুকাল ধরেই ঢাকা বিশ্ববিদ্যালয়ের বিজ্ঞান অনুষদের অংশ ছিল। উদ্দীপকের জনাব 'প' শিক্ষাসফরে গিয়ে এসব প্রত্ননিদর্শন দেখতে যান। এছাড়াও ঢাকার বাইরে নারায়ণগঞ্জে রয়েছে সুলতানি আমলের রাজধানী হিসেবে পরিচিত সোনারগাঁও। পানাম নগর ও লোকশিল্প জাদুঘরের জন্য এটি বিখ্যাত। মসলিন কাপড়ের জন্য বাণিজ্য কেন্দ্র হিসেবে এটি প্রসিদ্ধ ছিল। এছাড়াও রয়েছে ময়মনসিংহের শশীলজ যা মুক্তাগাছার জমিদাররা তৈরি করেছিলেন। রংপুরের তাজহাট, নাটোরের দিঘাপতিয়ার জমিদার প্রাসাদ চমৎকার স্থাপত্যকর্মের জন্য সকলের দৃষ্টি আকর্ষণ করে। সকল প্রত্নতাত্ত্বিক নিদর্শনই আমাদের ইতিহাসের সাক্ষী বহন করছে। 
পরিশেষে বলা যায়, প্রশ্নোক্ত উক্তিটি সঠিক হয়েছে। 


Explanation:


Sub-Questions:

================================================================================
Question #4 (ID: 777263)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
সুমন ঢাকা বিশ্ববিদ্যালয়ে নতুন ভর্তি হয়েছে। ভর্তি শেষে মা-বাবার সাথে ক্যাম্পাসটি ঘুরে দেখে। বিশ্ববিদ্যালয়ের প্রাণকেন্দ্রে অবস্থিত অফিস বাড়ি হিসেবে ইংরেজ আমলে তৈরি সুন্দর ভবনটি দেখে তারা মুগ্ধ হয়। পরের দিন তারা সুলতানি আমলে বাংলার রাজধানী দেখতে যায়, যা এখন লোকশিল্প জাদুঘর।

Options:
ক. প্রত্নসম্পদ কাকে বলে?
খ. ১৯৫৭ সালে ঢাকায় তৈরি স্মৃতিস্তম্ভটি কাদের স্মরণে তৈরি? ব্যাখ্যা কর।
গ. ঢাকা বিশ্ববিদ্যালয়ের প্রাণকেন্দ্রে সুমন কোন ভবনটি দেখে? ব্যাখ্যা কর।
ঘ. পরের দিন সুমনের দেখা স্থানটি আমাদের ঐতিহ্যেরই অনুষদ- বিশ্লেষণ কর।


Correct Answer: 

Solution:
কপুরানো স্থাপত্য ও শিল্পকর্ম, মূর্তি বা ভাস্কর্য, অলঙ্কার, প্রাচীন আমলের মুদ্রা ইত্যাদিকে প্রত্নসম্পদ বলে।
খ১৯৫৭ সালে ঢাকায় তৈরি স্মৃতিস্তম্ভটি ১৮৫৭ সালের প্রথম ভারতীয় স্বাধীনতা যুদ্ধে জীবনদানকারী সৈনিকদের স্মরণে তৈরি। ১৮৫৭ সালে ব্রিটিশ সেনাবাহিনীর এদেশীয় সৈন্যরা ইংরেজদের বিরুদ্ধে বিদ্রোহ করে স্বাধীনতা যুদ্ধ শুরু করেন। ইংরেজরা একে বলে সিপাহি বিদ্রোহ। এ যুদ্ধে এদেশীয় সৈন্যরা পরাজিত হয়। বিদ্রোহী সৈন্যরা যাঁরা ঢাকায় ইংরেজদের হাতে বন্দি হন তাদের ঢাকার আন্টাঘর ময়দানে গাছের সাথে ঝুলিয়ে ফাঁসি দেওয়া হয়। এ যুদ্ধে জীবনদানকারী সৈনিকদের স্মৃতিতে এখানে ১৯৫৭ সালে নির্মিত হয় একটি স্মৃতিস্তম্ভ।
গঢাকা বিশ্ববিদ্যালয়ের প্রাণকেন্দ্রে সুমন 'কার্জন হল' নামক ভবনটি দেখে। 
উদ্দীপকে উল্লিখিত সুমন ঢাকা বিশ্ববিদ্যালয়ে ভর্তি হয়ে মা-বাবার সাথে ক্যাম্পাসটি ঘুরে দেখে। বিশ্ববিদ্যালয়ের প্রাণকেন্দ্রে অবস্থিত অফিস বাড়ি হিসেবে ইংরেজ আমলে তৈরি ভবনটি দেখে তারা মুগ্ধ হয়। উদ্দীপকের অনুরূপ কার্জন হলও ঢাকা বিশ্ববিদ্যালয়ের প্রাণকেন্দ্রে অবস্থিত। অফিস বাড়ি হিসেবে ঢাকায় যেসব ভবন তৈরি করা হয়েছিল তার মধ্যে সবচেয়ে সুন্দর হচ্ছে কার্জন হল। ইংরেজ আমলে তৈরি এ ভবনটির নামকরণ করা হয়েছে লর্ড কার্জনের নামানুসারে। ১৯০৪ সালে লর্ড কার্জন ভবনটির ভিত্তি প্রস্তর স্থাপন করেন। বর্তমানে ভবনটির মালিক ঢাকা বিশ্ববিদ্যালয়। বিশ্ববিদ্যালয় কর্তৃপক্ষ ভবনটি বহুকাল ধরেই বিজ্ঞান অনুষদ হিসেবে ব্যবহার করছে। 
তাই বলা যায়, ঢাকা বিশ্ববিদ্যালয়ের প্রাণকেন্দ্রে সুমন কার্জন হল নামক ভবনটিই দেখে।
ঘপরের দিন সুমনের দেখা স্থানটি অর্থাৎ সোনারগাঁও আমাদের ঐতিহ্যেরই অনুষঙ্গ। 
উদ্দীপকে সুমন ঢাকা, বিশ্ববিদ্যালয়ে ঘুরার পরের দিন সুলতানি আমলে বাংলার রাজধানী দেখতে যায়, যা এখন লোকশিল্প জাদুঘর। উদ্দীপকের তথ্যগুলো বর্তমান বাংলাদেশের ঐতিহ্যবাহী সোনারগাঁও-এর অনুরূপ। ১৩৩৮ খ্রিষ্টাব্দে সুলতান ফখরুদ্দিন মোবারক শাহ সোনারগাঁওকে রাজধানী হিসেবে প্রতিষ্ঠা করেন। পরে গিয়াসউদ্দিন আজম শাহ, শেরশাহ, ঈশা খাঁ সোনারগাঁয়েই রাজত্ব করেন। সোনারগাঁও এককালে ব্যবসায়, শিল্প কারুকার্যে বিশ্বের সেরা ছিল। সোনারগাঁয়ের মসলিন কাপড় ছিল সারাবিশ্বে সমাদৃত। সোনারগাঁও হতে শেরশাহ গ্রান্ডট্রাঙ্ক রোড নির্মাণ করেন। ইতিহাসের পরিক্রমায় আজ সোনারগাঁও এমন একটি নামে পরিণত হয়েছে যার সাথে বাংলাদেশের ইতিহাস, কৃষ্টি, ঐতিহ্য ও-লোকজ সংস্কৃতি একাকার হয়ে মিশে আছে। আর এজন্যই সোনারগাঁও আমাদের ঐতিহ্যেরই অনুষঙ্গ।


Explanation:


Sub-Questions:

================================================================================
Question #5 (ID: 777264)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
মীম তার বন্ধুদের সাথে একটি ঐতিহাসিক স্থান দেখতে যায়। উক্ত স্থানটি দেখে তারা মুগ্ধ হয়। স্থানটি সোনারগাঁয়ে অবস্থিত। স্থানটিতে এখনও ৫২টি ইমারত টিকে আছে। মীমের এক বন্ধু বলল, পরের বছর আমরা জাতীয় জাদুঘর দেখতে যাব। এই জাদুঘর পরিদর্শনের মাধ্যমে আমরা প্রাচীন বাংলার ঐতিহ্য সম্পর্কে ধারণা পাব।

Options:
ক. রবীন্দ্রনাথ ঠাকুরের কুঠিবাড়ি কোথায় অবস্থিত?
খ. কোন আমলে এবং কেন কার্জন হল নির্মিত হয়?
গ. মীম যে স্থানটি পরিদর্শন করে সেটির ঐতিহ্য ব্যাখ্যা কর।
ঘ. উদ্দীপকে উল্লিখিত মীমের বন্ধুর বক্তব্যটির তাৎপর্য বিশ্লেষণ কর।


Correct Answer: 

Solution:
করবীন্দ্রনাথ ঠাকুরের কুঠিবাড়িটি কুষ্টিয়ার শিলাইদহে অবস্থিত।
খইংরেজ আমলে অফিস সংক্রান্ত কার্যাবলি সম্পাদনের উদ্দেশ্যে কার্জন হল নির্মিত হয়। অফিস বাড়ি হিসেবে ঢাকায় যেসব ভবন তৈরি হয়েছিল তার মধ্যে সবচেয়ে সুন্দর হচ্ছে কার্জন হল। বর্তমানে এ স্থাপত্য কীর্তিটি ঢাকা বিশ্ববিদ্যালয়ের বিজ্ঞান অনুষদের অংশ হিসেবে ব্যবহৃত হচ্ছে।
গউদ্দীপকে মীম সোনারগাঁওয়ের পানামা নগর পরিদর্শন করে। 
সুলতানি আমলে বাংলার রাজধানী ছিল সোনারগাঁও। মসলিন শাড়ির উৎপাদন ও ব্যবসা কেন্দ্র হিসেবে এর ব্যাপক খ্যাতি ছিল। উনিশ শতকে ধনী ব্যবসায়ীদের অনেকে বসবাসের জন্য সোনারগাঁওয়ের পানাম এলাকাটি বেছে নেন। তারা পানামের মূল সড়কের দুপাশে সারিবদ্ধভাবে অনেক ঘরবাড়ি নির্মাণ করেন। পানাম নগরে এখনও একরম ৫২টি ইমারত টিকে আছে। চওড়া পথের দুপাশে ইমরাতগুলো সুন্দরভাবে সাজানো। পথের উত্তর পাশে ৩১টি এবং দক্ষিণ পাশে ২১টি ইমারত রয়েছে। এর মধ্যে কয়েকটি বর্তমানে ধ্বংসপ্রাপ্ত। এলাকার নিরাপত্তার জন্য পানামের অধিবাসীরা ইমারতগুলোর চারপাশ ঘিরে পরিখা খনন করেছিল। ব্রিটিশ আমলে নির্মিত এই ভবনগুলোতে ইউরোপীয় স্থাপত্যরীতি অনুসরণ করা হয়। তবে এগুলোর নির্মাণকলায় মোগল স্থাপত্যেরও প্রভাব আছে। অনেক অট্টালিকা সাজানো হয়েছিল রঙিন মোজাইকে।
ঘমীমের বন্ধুর বক্তব্যটি যথার্থ ও তাৎপর্যপূর্ণ। 
বাংলাদেশের পুরাকীর্তিগুলো থেকে পাওয়া অনেক প্রত্ননিদর্শন জাদুঘরে সংরক্ষণ ও প্রদর্শন করা হয়। এসব প্রত্নসম্পদ দেখে মানুষ পুরনো ইতিহাস ও ঐতিহ্য সম্পর্কে ধারণা লাভ করতে পারে। ঢাকার শাহবাগে আমাদের জাতীয় জাদুঘর অবস্থিত। এছাড়া বিভিন্ন প্রত্নস্থলেও জাদুঘর রয়েছে। এসব জাদুঘরে প্রচুর প্রত্নসম্পদ সংরক্ষিত - থাকে। জাতীয় জাদুঘরের গ্যালারিতে সারা দেশে প্রত্ন নিদর্শনের সঙ্গে প্রদর্শন করা হয়েছে বাংলার নবাব, জমিদার ও ইংরেজ শাসনকালের বেশ কিছু প্রত্নসম্পদ। এর মধ্যে উল্লেখযোগ্য হচ্ছে দিনাজপুরের মহারাজার ব্যবহার করা দ্রব্য ও হাতির দাঁতের কারুকাজ করা শিল্পদ্রব্য। বলধার জমিদার নরেন্দ্র নারায়ণ রায় চৌধুরীর সংগ্রহ থেকে আনা পোশাক, হাতির দাঁতের নানা কারুকাজ ও ঢাল তলোয়ার। কোনো কোনো আঞ্চলিক জাদুঘর ও সংগ্রহশালায় নানা প্রত্ননির্দশন প্রদর্শনের জন্য রাখা হয়েছে। অধিকাংশ সংগ্রহশালাই জমিদারদের পুরনো প্রাসাদে অবস্থিত। জমিদারদের ব্যবহার করা নানা দ্রব্য এবং তাদের সংগ্রহ করা নানা প্রত্নসম্পদ সেখানে প্রদর্শন করা হয়। যা দেখে আমরা আমাদের ঐতিহ্য সম্পর্কে ধারণা লাভ করতে পারি।


Explanation:


Sub-Questions:

================================================================================
Question #6 (ID: 777265)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
লুনা বাবার সাথে ঢাকার কয়েকটি স্থান দেখতে যায়। প্রথমে সে বুড়িগঙ্গা নদীর তীরের একটি ভবন পরিদর্শন করে মুগ্ধ হয়। সেখানে পূর্বের শাসকদের ব্যবহৃত খাট-পালঙ্ক, সোফা দেখতে পায়। এরপর তারা সদরঘাট এলাকার একটি পার্কে যায়। পার্কটির সম্পর্কে বাবা বললেন, "এই পার্কটি ১৮৫৭ সালের ঐতিহাসিক লোমহর্ষক ঘটনার সাক্ষী"।

Options:
ক. অফিস বাড়ি হিসেবে তৈরি ঢাকার সবচেয়ে সুন্দরতম ভবন কোনটি?
খ. জাদুঘর কী? ব্যাখ্যা কর।
গ. লুনার প্রথম দেখা স্থানের প্রত্ন নিদর্শন বর্ণনা কর।
ঘ. লুনার বাবার বক্তব্যটি পাঠ্যবইয়ের আলোকে বিশ্লেষণ কর।


Correct Answer: 

Solution:
কঅফিস বাড়ি হিসেবে তৈরি ঢাকার সবচেয়ে সুন্দরতম ভবন হলো কার্জন হল।
খজাদুঘর বলতে বোঝায় এমন একটি ভবন বা প্রতিষ্ঠান যেখানে পুরাতাত্ত্বিক নিদর্শনসমূহের সংগ্রহ সংরক্ষিত থাকে। বাংলাদেশের জাতীয় জাদুঘর ঢাকার শাহবাগে অবস্থিত। এ জাদুঘরের গ্যালারিতে সারা দেশে প্রত্ননিদর্শনের সঙ্গে প্রদর্শন করা হয়েছে বাংলার নবাব, জমিদার ও ইংরেজ শাসনকালের বেশকিছু প্রত্নসম্পদ। এছাড়াও আমাদের দেশে অনেক আঞ্চলিক জাদুঘরও রয়েছে।
গউদ্দীপকে লুনার প্রথম দেখা স্থানটি হলো আহসান মঞ্জিল। 
ঢাকার প্রাচীন স্থাপত্যকীর্তির বিখ্যাত নিদর্শন বুড়িগঙ্গা নদীর তীরে ঢাকার নওয়াবদের তৈরি প্রাসাদ আহসান মঞ্জিল। অষ্টাদশ শতাব্দীর মাঝামাঝি সময়ে জালালপুর পরগনার জমিদার শেখ ইনায়েত উল্লাহ আহসান মঞ্জিলের বর্তমান স্থান রংমহল নামে একটি প্রমোদভবন তৈরি করেন। পরবর্তীতে খাজা আবদুল গণি ভবনটি ক্রয় করেন। তার পুত্র আহসানউল্লাহর নামানুসারে এই ভবনের নামকরণ করা হয় আহসান মঞ্জিল নামে। আহসান মঞ্জিলের প্রত্ননিদর্শনে বেশ সমৃদ্ধ। এখানকার যাদুঘরের ২৩টি গ্যালারিতে অসংখ্য নিদর্শন দেখতে পাওয়া যায়। নওয়াবদের ব্যবহৃত আসবাবপত্র, অস্ত্র ও বর্ম হাসপাতালে ব্যবহৃত বিভিন্ন সরঞ্জামাদি নাচের ঘর, লাইব্রেরি, খাবার ঘর, বিভিন্ন জীবজন্তুর শিং হাতির দাঁতের তৈরি বিরুনী বিভিন্ন ঐতিহাসিক তথ্যচিত্র প্রভৃতি এখানে বিদ্যমান। শুধু স্থাপত্য নিদর্শন বা প্রত্ন নিদর্শনের দিক থেকেই নয়, এই ভবন রাজনৈতিক অনেক অধ্যায়েরও সাক্ষী। 
তাই নিঃসন্দেহে বলা যায়, উদ্দীপকের লুনার দেখা প্রথম স্থানটি আহসান মঞ্জিলই ছিল। 
ঘলুনার বাবার বক্তব্যটি ঐতিহাসিক বিচারে সত্য বলে বিবেচিত হয়। কেননা এ স্থানের সাথেই ১৮৫৭ সালের প্রথম ভারতীয় স্বাধীনতা যুদ্ধের ইতিহাস জড়িয়ে রয়েছে। ঢাকার পুরনো স্থাপত্যকর্মের মধ্যে সদরঘাট এলাকায় জগন্নাথ বিশ্ববিদ্যালয়ের পাশে অবস্থিত বাহাদুর শাহ পার্কটি অন্যতম। উনিশ শতকের মাঝামাঝি সময়ে ঢাকার নওয়াব আব্দুল গণি এ পার্ক তৈরি করে ব্রিটেনের রানির ভিক্টোরিয়ার নামে এর নাম দেন ভিক্টোরিয়া পার্ক। তার আগে এ জায়গাটির নাম ছিল আন্টাঘর ময়দান। এ আন্টাঘর ময়দানের নামের সঙ্গে জড়িয়ে আছে ১৮৫৭ সালের প্রথম ভারতীয় স্বাধীনতা যুদ্ধের ইতিহাস। ১৮৫৭ সালে ব্রিটিশ সেনাবাহিনীর এদেশীয় সৈন্যরা ইংরেজদের বিরুদ্ধে বিদ্রোহ করে স্বাধীনতা যুদ্ধ শুরু করে। ইংরেজরা একে বলে সিপাহি বিদ্রোহ। যুদ্ধে ভারতীয় সৈন্যরা জিততে পারেননি। বিদ্রোহী সৈন্যদের যারা ঢাকায় ইংরেজদের হাতে বন্দি হন তাঁদের ইংরেজরা এই আন্টাঘর ময়দানে গাছের সঙ্গে ঝুলিয়ে ফাঁসি দেয়। এ ঘটনার ঠিক একশো বছর পর ১৯৫৭ সালে স্বাধীনতার জন্য জীবনদানকারী সৈনিকদের স্মৃতিতে এখানে একটি স্মৃতিস্তম্ভ নির্মিত হয় এবং নামকরণ হয় বাহাদুর শাহ পার্ক। এ ঐতিহাসিক লোমহর্ষক ঘটনার সাক্ষী এই বাহাদুর শাহ পার্কটি। আর এ কথাটিই বলেছিলেন উদ্দীপকে উল্লিখিত লুনার বাবা।


Explanation:


Sub-Questions:

================================================================================
Question #7 (ID: 777228)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
চপল বাবা-মার সাথে জাতীয় জাদুঘরে গিয়ে একটি গ্যালারিতে সুলতানি ও মোগল আমলের তামা-রূপার মুদ্রা, কারুকাজ করা পোশাক, যুদ্ধে ব্যবহারের হাতিয়ার দেখে। পরে তারা পুরনো ঢাকার একটি উদ্যানে গিয়ে ইউরোপের একটি শক্তিশালী রাষ্ট্রের শাসনের বিরুদ্ধে সংঘটিত প্রথম আন্দোলনের কথা জানতে পারে যা উক্ত উদ্যানের সাথে সম্পর্কিত। উক্ত আন্দোলনে এদেশীয় দেশপ্রেমিক সৈনিকরা জীবন দেয়।

Options:
ক. সাংস্কৃতায়ন কাকে বলে?
খ. বিভিন্ন দেশের সংস্কৃতিসমূহের মধ্যে পার্থক্য দেখা যায় কেন?
গ. চপলের পরিবারের দেখা জাদুঘরের জিনিসগুলো কোন সম্পদের অন্তর্ভুক্ত? ব্যাখ্যা কর।
ঘ. উদ্দীপকে ইঙ্গিতকৃত বিদ্রোহের ফলাফল বিশ্লেষণ কর।


Correct Answer: 

Solution:
কনিজ সংস্কৃতিকে অক্ষুণ্ণ রেখে অন্য কোনো সাংস্কৃতিক উপাদানকে নিজ সংস্কৃতির সাথে আত্মস্থ করার প্রক্রিয়াকে সাংস্কৃতায়ন বলে।
খসাংস্কৃতিক আদর্শগত কারণে বিভিন্ন দেশের সংস্কৃতির মধ্যে পার্থক্য দেখা যায়। সাংস্কৃতিক আদর্শ বলতে কোনো দেশ বা সমাজের মানুষের সংস্কৃতির ধরনকে বোঝায়। এগুলো হলো- আচার-আচরণ, খাদ্য, পোশাক, বিশ্বাস, ধর্মবিশ্বাস, লোককাহিনী, সংগীত, লোককলা ইত্যাদি। কোনো দেশ বা সমাজের সাংস্কৃতিক আদর্শের মাঝে ওই দেশ বা সমাজের মানুষের জীবনপ্রণালি ও বৈশিষ্ট্য ফুটে ওঠে।
গচপলের পরিবারের দেখা জাদুঘরের জিনিসগুলো প্রত্নসম্পদের অন্তর্ভুক্ত। 
উদ্দীপকে উল্লিখিত চপল বাবা-মার সাথে জাতীয় জাদুঘরে গিয়ে একটি গ্যালারিতে সুলতানি ও মোগল আমলের তামা-রুপার মুদ্রা, কারুকাজ করা পোশাক, যুদ্ধে ব্যবহারের হাতিয়ার দেখে। চপলের পরিবারের দেখা এ সমস্ত উপাদান থেকে আমাদের পুরনো ইতিহাস ও ঐতিহ্য সম্পর্কে ধারণা লাভ করা যায়। এগুলো হচ্ছে প্রত্নসম্পদের অন্তর্ভুক্ত.। বাংলাদেশের বিভিন্ন স্থানে পাওয়া প্রত্ননিদর্শনগুলো জাদুঘরে সংরক্ষণ ও প্রদর্শন করা হয়। ঢাকার জাতীয় জাদুঘর, বরেন্দ্র গবেষণা জাদুঘর প্রভৃতিতে বাংলাদেশের গুরুত্বপূর্ণ প্রত্নসম্পদগুলো সংরক্ষণ করা আছে। সংরক্ষিত এসব প্রত্ননিদর্শন পরিদর্শনের মাধ্যমে আমরা আমাদের অতীত ইতিহাস ও ঐতিহ্য সম্পর্কে বিস্তৃত ধারণা লাভ করতে পারি। তাই পরোক্ষভাবে এসব প্রত্ননিদর্শন আমাদের জাতীয়তা ও দেশপ্রেম বৃদ্ধিতে সহায়তা করে। 
তাই বলা যায়, চপলের পরিবারের দেখা জাদুঘরের জিনিসগুলো প্রত্নসম্পদেরই অন্তর্ভুক্ত। 
ঘউদ্দীপকে ইঙ্গিতকৃত বিদ্রোহ হলো ১৮৫৭ সালের সিপাহি বিদ্রোহ। উদ্দীপকে বলা হয়েছে, চপলের পরিবার পুরনো ঢাকার একটি উদ্যানে গিয়ে ইউরোপীয় রাষ্ট্রের শাসনের বিরুদ্ধে সংঘটিত আন্দোলনের কথা জানতে পারে, যেখানে এদেশীয় দেশপ্রেমিক সৈনিকেরা জীবন দেয়। বিদ্রোহী সিপাহিদের ফাঁসি দেওয়ার জন্যই ঢাকার বাহাদুর শাহ পার্কে ফাঁসিমঞ্চ তৈরি করা হয়েছিল। তাই উদ্দীপকে ইঙ্গিতকৃত বিদ্রোহটি ছিল ১৮৫৭ সালের সিপাহি বিদ্রোহ।
এ বিদ্রোহের ফলাফল নিচে উল্লেখ করা হলো-
১. সিপাহি বিদ্রোহের পর ভারতবর্ষে ইস্ট ইন্ডিয়া কোম্পানি শাসনের অবসান ঘটে। 
২. ব্রিটিশ সরকার সরাসরিভাবে ভারত শাসনের দায়িত্ব নেয়। 
৩. এই বিদ্রোহের পর মুঘল সাম্রাজ্যের বিলুপ্তি ঘটে। 
৪. মুসলিম সম্প্রদায়ের সাথে ব্রিটিশ সরকারের দূরত্ব তৈরি হয়। 
৫. গোলন্দাজ বাহিনীতে ভারতীয়দের নিয়োগ নিষিদ্ধ করা হয়। 


Explanation:


Sub-Questions:

================================================================================
Question #8 (ID: 777229)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
বাংলাদেশের আনাচে কানাচে অনেক প্রত্নতত্ত্বের নিদর্শন ছড়িয়ে আছে। এগুলোর মধ্যে ইংরেজ নির্মমতার সাক্ষী হয়ে দাঁড়িয়ে আছে আন্টাঘর ময়দান। আবার ঐতিহ্যের স্মারক হিসাবে মসলিন, জামদানী, বিখ্যাত পানাম নগর। যেগুলো আমাদের ঐতিহ্যের ও সংস্কৃতির ইতিহাস।

Options:
ক. ডরিক রীতি অনুসৃত হয় কোন স্থাপত্যে?
খ. প্রত্নতাত্ত্বিক নিদর্শনের অবদান ব্যাখ্যা কর।
গ. উদ্দীপকে ইংরেজ নির্মমতার সাথে সম্পর্কিত ঐতিহাসিক ঘটনাটি ব্যাখ্যা কর।
ঘ. উদ্দীপকের &quot;প্রত্নসম্পদগুলো আমাদের ইতিহাস ও ঐতিহ্যের স্মারক ও বাহক, তাই এগুলি যথাযথ সংরক্ষণ করা প্রয়োজন&quot;-বিশ্লেষণ কর।


Correct Answer: 

Solution:
কঢাকা বিশ্ববিদ্যালয়ের ছাত্র-শিক্ষক কেন্দ্রের চত্বরে অবস্থিত গ্রিক সমাধি সৌধটিতে ডরিক রীতি অনুসৃত হয়।
খ'প্রত্ন' শব্দের অর্থ হলো পুরানো। প্রত্ন সম্পদ বলতে পুরানো স্থাপত্য ও শিল্পকর্ম, মূর্তি বা ভাস্কর্য, অলঙ্কার, প্রাচীন আমলের মুদ্রা ইত্যাদিকে বোঝায়। এসব প্রত্ন নিদর্শনের মধ্য দিয়ে সেকালের মানুষের সামাজিক ও সাংস্কৃতিক অবস্থা, জীবনযাত্রা, বিশ্বাস, সংস্কৃতির রুচি বা দৃষ্টিভঙ্গি ইত্যাদি সম্পর্কে ধারণা লাভ করা যায়। তাই আমাদের জীবনে প্রত্নতাত্ত্বিক নিদর্শনের অবদান অনেক।
গউদ্দীপকে ইংরেজ নির্মমতার সাথে সম্পর্কিত ঐতিহাসিক ঘটনাটি হলো সিপাহি বিদ্রোহ। 
উনিশ শতকের মাঝামাঝি ঢাকার নওয়াব আবদুল গণি সদরঘাট এলাকায় একটি পার্ক তৈরি করে ব্রিটেনের রানি ভিক্টোরিয়ার নামে এর নামকরণ করেন ভিক্টোরিয়া পার্ক। তার আগে এ জায়গাটির নাম ছিল আন্টা ঘর ময়দান। আন্টাঘর ময়দানের নামের সঙ্গে জড়িয়ে আছে ১৮৫৭ সালের প্রথম ভারতীয় স্বাধীনতা যুদ্ধের ইতিহাস। ১৮৫৭সালে ব্রিটিশ সেনাবাহিনীর এদেশীয় সৈন্যরা ইংরেজদের বিরুদ্ধে বিদ্রোহ করে স্বাধীনতা যুদ্ধ শুরু করেন। ইংরেজরা একে বলে সিপাহি বিদ্রোহ। যুদ্ধে ভারতীয় সৈন্যরা পরাজিত হয়। বিদ্রোহী সৈন্যরা যারা, ঢাকায় ইংরেজদের হাতে বন্দি হয় তাদের ইংরেজরা এই আন্টাঘর ময়দানে গাছের সাথে ঝুলিয়ে ফাঁসি দেয়। এই ঘটনার ঠিক একশো বছর-পর ১৯৫৭ সালে স্বাধীনতার জন্য জীবনদানকারী সৈনিকদের স্মৃতিতে এখানে একটি স্মৃতিস্তম্ভ নির্মিত হয়। ভারতবর্ষের শেষ মোগল সম্রাট বাহাদুর শাহ জাফরের নামে পার্কটির নাম হয় বাহাদুর শাহ পার্ক।
ঘউদ্দীপকের প্রত্নসম্পদগুলো আমাদের ইতিহাস ও ঐতিহ্যের স্মারক ও বাহক, তাই এগুলো যথাযথ সংরক্ষণ করা প্রয়োজন। 
কোনো দেশ বা জাতির প্রত্নতাত্ত্বিক নিদর্শন সে দেশ বা জাতির ইতিহাসের অন্যতম গুরুত্বপূর্ণ উৎস বা উপাদান হিসেবে স্বীকৃত। 
বাংলাদেশে যেসব প্রত্নতাত্ত্বিক নিদর্শন পাওয়া যায় তার মধ্যে কার্জন হল, পানাম নগর, সরদার বাড়ি উল্লেখযোগ্য। বাংলার তাঁত শিল্পের সুনাম বহুকালের। মসলিন জামদানি সেসময় থেকেই বিশ্বব্যাপী সমাদৃত। যা আজও আমাদের ঐতিহ্যের সাথে আজও মিশে আছে। ঢাকায় প্রাচীন স্থাপত্যকীর্তির আরেকটি বিখ্যাত নিদর্শন হলো নওয়াবদের তৈরি প্রাসাদ আহসান মঞ্জিল। ইংরেজ আমলে তৈরি কার্জন হল স্থাপত্য শিল্পের এক উজ্জ্বল কীর্তি হিসেবে আজও দাঁড়িয়ে রয়েছে। সোনারগাঁয়ের পানাম নগরে উনিশ শতকের ধনী ব্যবসায়ীদের নির্মিত অনেক ইমারতের মধ্যে আজও ৫২টি ইমারত টিকে আছে। ১৯০১ সালে নির্মিত হয়েছে বড় দুটি প্রাসাদ নিয়ে সরদার বাড়ি। এসব প্রত্ন নিদর্শনের মধ্য দিয়ে সেকালের মানুষের সামাজিক ও সাংস্কৃতিক অবস্থা, জীবনযাত্রা, বিশ্বাস, সংস্কার, রুচি, দৃষ্টিভঙ্গি ইত্যাদি সম্পর্কে ধারণা লাভ করা যায়। তাই প্রত্নসম্পদগুলো আমাদের যথাযথভাবে সংরক্ষণ করা প্রয়োজন।


Explanation:


Sub-Questions:

================================================================================
Question #9 (ID: 777230)
--------------------------------------------------------------------------------
Type: CQ | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
আকরাম সাহেব থাকেন লালবাগ মসজিদের পাশে। ব্যবসায়ের কাজে একদিন তাকে যেতে হয় সূত্রাপুরে। সেখানে সিতারা বেগম মসজিদের গঠন কৌশলের সাথে লালবাগ মসজিদের মিল লক্ষ করেন। কাজ শেষে রিকশায় করে আসার সময় ঔপনিবেশিক যুগে তৈরি এরকম দেখতে অনেক মসজিদ খেয়াল করেন। বকশি বাজারের কাছে এসে শিয়া মুসলিমদের ইমাম বাড়া ভালো করে দেখার জন্য তিনি রিকশা ছেড়ে দেন।

Options:
ক. উত্তরা গণভবন কোথায় অবস্থিত?
খ. ধর্মীয় স্থাপত্য বলতে কী বোঝায়-ব্যাখ্যা কর।
গ. আকরাম সাহেবের দেখা মসজিদগুলোর সাথে সাদৃশ্যপূর্ণ ঢাকা শহরের ঔপনিবেশিক যুগে তৈরি মসজিদগুলোর বর্ণনা দাও।
ঘ. আকরাম সাহেবের নিকট ইমামবাড়া দর্শনীয় স্থাপত্য হলেও শিয়া মুসলমানদের নিকট এটি ধর্মীয় গাম্ভীর্যের প্রতীক- যুক্তিসহ বিশ্লেষণ কর।


Correct Answer: 

Solution:
কনাটোরের দিঘাপতিয়ায় 'উত্তরা গণভবন' অবস্থিত।
খধর্মীয় কার্য সম্পাদনের জন্য যে স্থাপত্য নির্মাণ বা তৈরি করা হয় তাকে ধর্মীয় স্থাপত্য বলে। ঔপনিবেশিক যুগে ঢাকা শহরের বেশ কয়েকটি ধর্মীয় ইমারত নির্মাণ করা হয়েছিল। এর মধ্যে রয়েছে মসজিদ, মন্দির ও গির্জা। মসজিদ ও গির্জা এ যুগে নির্মিত হলেও ঢাকা শহরের উল্লেখযোগ্য মন্দিরগুলো ঔপনিবেশিক যুগের আগেই নির্মিত হয়েছিল। ঔপনিবেশিক যুগে এর কোনোটি নতুন করে সংস্কার করা হয়েছে।
গআকরাম সাহেবের দেখা মসজিদগুলো ঔপনিবেশিক যুগে তৈরি হওয়ায় সেগুলো ঢাকা শহরের অন্যান্য ঔপনিবেশিক আমলের মসজিদের সঙ্গে সাদৃশ্যপূর্ণ। 
ঔপনিবেশিক যুগে ঢাকা শহরে অনেক মসজিদ নির্মিত হয়েছে। মুঘল যুগে তৈরি মসজিদের নির্মাণরীতিতেই এসব মসজিদ গড়া হতো। এর মধ্যে কিছুটা ইউরোপের ইমারত নির্মাণের ধরন যুক্ত হয়েছে। যেমন-ছাদের নিচে লোহা বা কাঠের বিম ব্যবহার করা হয়েছে। বারান্দা, জানালা প্রভৃতি স্থানে লোহার গ্রিল, রেলিং ইত্যাদি যুক্ত হয়েছে। ব্যাপকভাবে মোজাইকের ব্যবহার করা হয়েছে। উনিশ শতকের নির্মিত মসজিদগুলোর বর্তমানে পুরনো ঢাকার নির্মিত মসজিদগুলো হচ্ছে- লালবাগের (হরনাথ ঘোষ রোড) মসজিদ, লক্ষ্মীবাজার শাহী মসজিদ, সূত্রাপুরের কলুটোলা জামে মসজিদ, বেচারাম দেউড়ি মসজিদ, কায়েতটুলি মসজিদ, সূত্রাপুরের সিংটোলার সিতারা বেগম মসজিদ। লক্ষ্মীবাজারে ১৮২৫ সালে তৈরি একটি মসজিদের আদি নাম ছিল মিয়া সাহেব ময়দান মসজিদ, পরে এর নামকরণ করা হয় 'চিনি টিকরি মসজিদ'। চিনামাটির ভাঙা টুকরো দিয়ে মোজাইক করা হয়েছিল বলে মানুষের মুখে মুখে তা চিনি টিকরি মসজিদ পরিচিতি লাভ করে। 
ঘঢাকার বকশিবাজারের নিকট অবস্থিত ইমামবাড়া এখন একদিকে যেমন দর্শনীয় স্থাপত্য হিসেবে পরিচিত তেমনি অপরদিকে শিয়া মুসলমানদের নিকট এর ধর্মীয় মর্যাদা অনেক গুরুত্বপূর্ণ। 
উদ্দীপকে উল্লিখিত আকরাম সাহেব যখন ঔপনিবেশিক যুগে তৈরি ইমামবাড়ার সামনে এসে পৌঁছেন তখন এর গঠন সৌন্দর্য তাকে আকৃষ্ট করে স্থাপত্যটি ভালো করে দেখার জন্য। অর্থাৎ দর্শনীয় স্থাপত্য হিসেবে এখানে আকরাম সাহেবের মতো অনেক লোকেরই আগমন ঘটে থাকে। তবে শিয়া মুসলমানদের নিকট ইমামবাড়া মুঘল যুগ থেকেই অধিক মর্যাদাপূর্ণ স্থান। মুঘল যুগে এর নির্মাণ কাজ সম্পন্ন হলেও ১৮৯৭ সালে এক প্রচণ্ড ভূমিকম্পে এ ভবনটি চরমভাবে ক্ষতিগ্রস্ত হয়। পরবর্তীতে ঔপনিবেশিক আমলে ঢাকার নবাব আহসান উল্লাহ ইমামবাড়াকে সম্পূর্ণ নতুন করে তৈরি করে দেন। তখন থেকে এটি ঔপনিবেশিক আমলের স্থাপত্য নিদর্শন হিসেবে পরিচিতি পায়। কিন্তু শিয়া মুসলমানদের নিকট এ ইমামবাড়া মুঘল আমলে যেমন ধর্মীয় দৃষ্টিকোণ থেকে মর্যাদাপূর্ণ ছিল এখনও তা অক্ষুণ্ণ রয়েছে। 
সুতরাং নিঃসন্দেহে বলা যায়, আকরাম সাহেবের নিকট ইমামবাড়া দর্শনীয় স্থাপত্য হলেও শিয়া মুসলমানদের নিকট এটি ধর্মীয় গাম্ভীর্যের প্রতীক।


Explanation:


Sub-Questions:

