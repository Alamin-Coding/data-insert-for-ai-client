================================================================================
Question #1 (ID: 800132)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
মনিরা যুব উন্নয়ন হতে গবাদী পশুপালনের উপর প্রশিক্ষণ নিয়ে পাঁচটি এঁড়ে বাছুর কিনে গরু মোটাতাজাকরণ প্রকল্প হাতে নেন। সঠিক খাদ্য, প্রয়োজনীয় যত্ন ও পরিচর্যায় গরুগুলো কয়েক মাসের মধ্যে বেশ মোটাতাজা হয়। পরবর্তীতে গরুগুলো বিক্রি করে মনিরা আর্থিকভাবে স্বাবলম্বী হন। গ্রামের অনেকেই মনিরার মতো গরু মোটাতাজাকরণ প্রকল্প হাতে নিয়ে সচ্ছলতা লাভ করেন।

Options:
ক. মোটাতাজাকরণ কী?
খ. গরু মোটাতাজাকরণ করা প্রয়োজন কেন?
গ. মনিরা উদ্দীপকে উল্লেখিত গরুগুলোর জন্য দৈনিক কী পরিমাণ ইউরিয়া মেশানো খড় ও ঝোলা গুড় ব্যবহার করছেন? নির্ণয় কর।
ঘ. মনিরার উদ্যোগটি দেশের আর্থসামাজিক উন্নয়নে যথেষ্ট সহায়ক- তোমার পক্ষে যুক্তি উপস্থাপন কর।


Correct Answer: 

Solution:
কযে প্রক্রিয়ায় গরুকে অল্প সময়ে মোটাতাজা করে অধিক মূল্যে বাজারজাত করা যায় এবং অধিক লাভ পাওয়া যায় সেটিই হলো গরু মোটাতাজাকরণ।
খজনগণের প্রয়োজনীয় আমিষ সরবরাহ ও অধিক লাভের জন্য পশু মোটাতাজাকরণ করা প্রয়োজন।
পশু সম্পদের উন্নতি না হলে জনগণকে প্রয়োজনীয় আমিষ সরবরাহ করা যাবে না। কেননা দিন দিন গো-মাংস সরবরাহ কমে যাচ্ছে ফলে জনগণের আমিষের অভাব দেখা দিচ্ছে। আর এই সমস্যা দূরীকরণের লক্ষ্যেই পশু মোটাতাজাকরণের প্রয়োজন। এর মাধ্যমে অল্প সময়ে পশুকে মোটাতাজা করে বাজারজাত করে অধিক লাভ পাওয়া যায় এবং জনগণের আমিষের অভাব দূর করা যায়।
গমনিরা গরু মোটাতাজাকরণের জন্য কম দামে পাঁচটি এঁড়ে বাছুর ক্রয় করেন। পরিমিত পুষ্টি চাহিদা পূরণের লক্ষ্যে তিনি গরুকে
ইউরিয়া মিশ্রিত খাদ্য ও ঝোলাগুড় মিশ্রিত খড় খাওয়ান।
মোটাতাজাকরণ প্রক্রিয়ার সাধারণত একটি গরুকে প্রতিদিন ৩ কেজি ইউরিয়া মেশানো খড় ব্যবহার করা হয়।অতএব, মনিরা প্রতিদিন পাঁচটি গরুর জন্য (৫ &times; ৩) কেজি বা ১৫ কেজি ইউরিয়া মেশানো খড় ব্যবহার করেছেন।
এ প্রক্রিয়ায় একটি গরুকে প্রতিদিন ৩০০-৪০০ গ্রাম ঝোলাগুড় খড়ের সাথে মিশ্রিত খাওয়াতে হয়। অতএব মনিরা পাঁচটি গরুর জন্য প্রতিদিন ৫ &times; (৩০০ ৪০০) গ্রাম = ১৫০০-২০০০ গ্রাম অর্থাৎ ১.৫-২.০ কেজি ঝোলাগুড় ব্যবহার করছেন।
ঘউদ্দীপকে উল্লেখিত মনিরার গৃহীত উদ্যোগটি হলো গরু মোটাতাজাকরণ প্রকল্প।
মনিরা যুব উন্নয়ন থেকে গবাদী পশুপালনের উপর প্রশিক্ষণ নিয়ে পাঁচটি এঁড়ে বাছুর কিনে গরু মোটাতাজাকরণ প্রকল্প হাতে নেন।
মোটাতাজাকরণ পদ্ধতি অনুযায়ী সঠিক খাদ্য, প্রয়োজনীয় যত্ন ও পরিচর্যার মাধ্যমে গরুগুলোকে মোটাতাজা করে তোলেন। এরপর গরুগুলোকে বিক্রি করেন। অল্প সময়ের মধ্যে গরুগুলো আশানুরূপ মোটাতাজা হওয়ায় মনিরা আর্থিকভাবে লাভবান হন। মনিরার সাফল্য দেখে গ্রামের অনেকেই গরু মোটাতাজাকরণ প্রকল্প হাতে নেন এবং সাফল্য লাভ করেন।
মনিরার গৃহীত উদ্যোগটি যেমন মনিরাকে আর্থিকভাবে স্বাবলম্বী হতে সহায়তা করেছে তেমনি অন্যরাও যুব উন্নয়ন হতে প্রশিক্ষণ নিয়ে আর্থিকভাবে স্বাবলম্বী হতে পারবে। তাছাড়া এ প্রকল্পের ফলে জনসাধারণের আমিষের চাহিদাও সঠিকভাবে পূরণ করা সম্ভব হবে।
উপরিউক্ত আলোচনা থেকে বলা যায় যে, মনিরার উদ্যোগটি দেশের আর্থসামাজিক উন্নয়নে যথেষ্ট সহায়ক।


Explanation:


Sub-Questions:

================================================================================
Question #2 (ID: 800133)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
আমিন তার বোরো ধানের জমিতে চারা লাগানোর পর কিছু কিছু ধানের পাতায় গাঢ় বাদামি দাগ লক্ষ করেন। বিষয়টি নিয়ে কৃষি কর্মকর্তার পরামর্শ নিয়ে ব্যবস্থা গ্রহণ করেন। এ সময় কৃষি কর্মকর্তা তাকে ধানের জমিতে প্রচলিত দানাদার ইউরিয়ার পরিবর্তে গুটি ইউরিয়া ব্যবহারের পরামর্শ দেন ও এর প্রয়োগ পদ্ধতি বুঝিয়ে দেন। পরামর্শ অনুযায়ী গুটি ইউরিয়া প্রয়োগ করায় আমিন কম খরচে উচ্চ ফলন পান।

Options:
ক. ইউরিয়া মিশ্রিত খড় তৈরিতে এক কেজি ইউরিয়ার জন্য কতটুকু পানি লাগবে?
খ. রিলে চাষে সময় স্বল্পতা কীভাবে দূর হয় ব্যাখ্যা কর।
গ. আমিনের ধানের রোগটির কারণ ও প্রতিকার লেখ।
ঘ. আমিনের জমিতে ইউরিয়া সার প্রয়োগ পদ্ধতি পরিবর্তনের গুরুত্ব মূল্যায়ন কর।


Correct Answer: 

Solution:
কইউরিয়া মিশ্রিত খড় তৈরিতে এক কেজি ইউরিয়ার জন্য ২০ লিটার পানি লাগবে।
খএকটি ফসলের ফুল আসার পর কিন্তু ফসল কাটার প্রায় এক সপ্তাহ আগে কতিপয় সুবিধা পাওয়ার জন্য শিম জাতীয় বীজ বপন করাকে রিলে চাষ বলা হয়। ফসল কর্তনের ৭-১০ দিন আগেই অন্য ফসল। বপন করা হয় বলে রিলে চাষে সময়ের স্বল্পতা দূর হয়।
গআমিন একজন বোরো ধান চাষী। তিনি তার জমিতে চারা লাগানোর কিছুদিন পর কিছু কিছু ধানের পাতায় গাঢ় বাদামি দাগ লক্ষ করেন। এটি ধানের একটি ছত্রাকজনিত রোগ। আমিন তার জমিতে নিম্নরূপ প্রতিকার ব্যবস্থা নিতে পারেন:
i. তিনি তার জমিতে জীবাণুমুক্ত বীজ বপন করবেন।
ii. বীজ বপনের পূর্বে তিনি বীজ শোধন করলে বীজ বহনকারী ছত্রাক দমন করার মাধ্যমে ফসল রক্ষা করা যায়।
iii. আমিন তার জমিকে আগাছামুক্ত রাখবেন।
iv. রোগাক্রান্ত গাছ সংগ্রহ করে পুড়িয়ে ফেলবেন বা মাটিতে পুতে ফেলবেন। নতুবা অন্য রোগাক্রান্ত গাছও আক্রান্ত হয়ে যাবে।
আমিন উল্লিখিত প্রতিকার ব্যবস্থা গ্রহণ করতে পারে।
ঘআমিন তার বোরো ধানের নাইট্রোজেনের চাহিদা পূরণের লক্ষ্যে জমিতে ইউরিয়া সার প্রয়োগ করে থাকেন।
আমিন ধানের জমিতে দানাদার ইউরিয়া প্রয়োগ করতেন। সঠিক সময় পর্যাপ্ত সার সরবরাহ করার লক্ষ্যে তাকে একটি জমিতে কিস্তিতে কয়েক বার সার প্রয়োগ করতে হতো। এই সার দ্রুত পানিতে মিশ্রিত হয়ে যায়, ফলে চুঁইয়ে মাটির নিচে গাছের শিকড় অঞ্চলের বাইরে চলে যায়। ফলে তার প্রয়োগকৃত সারের ৭০% অপচয় হয় এবং সার বাবদ বেশি খরচ হয়। অন্যদিকে সার প্রয়োগের জন্য তাকে দু-তিনবার পরিশ্রম করতে হয়। আমিন যদি গুটি ইউরিয়া ব্যবহার করেন তবে তিনি প্রতি ফসলের মৌসুমে মাত্র একবার সার প্রয়োগ করেই আশানুরূপ ফলন লাভ করতে সমর্থ হবেন। গুটি ইউরিয়া ধীরে ধীরে গাছকে নাইট্রোজেন সরবরাহ করে। ফলে জমিতে নাইট্রোজেন ঘাটতি হয় না, ২০-৩০ ভাগ নাইট্রোজেনের সাশ্রয় হয়। অন্যদিকে ফলনও ১৫-২০ ভাগ বৃদ্ধি পায়।
সুতরাং, আমিন দানাদার ইউরিয়ার পরিবর্তে গুটি ইউরিয়া ব্যবহার করলে সার বাবদ খরচ কমবে ও ফলন বাড়বে এবং তিনি অধিক লাভবান হবেন।


Explanation:


Sub-Questions:

================================================================================
Question #3 (ID: 800134)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
রফিক ব্র্যাক ব্যাংক থেকে ঋণ নিয়ে কিছু মুরগির বাচ্চা সংগ্রহ করে। একটি খামার শুরু করে নিয়মিত পরিচর্যা করতে থাকে। হঠাৎ একদিন সকালে সে লক্ষ করল তার খামারের কয়েকটি বাচ্চা চুনের মতো পাতলা মল ত্যাগ করছে ও ঝিমাচ্ছে। রফিক বিষয়টি নিয়ে দ্রুত প্রাণিসম্পদ কর্মকর্তার সাথে যোগাযোগ করলে তিনি তাকে প্রয়োজনীয়। পরামর্শ দেন এবং বলেন, 'লাভজনকভাবে মুরগি পালনের জন্য সঠিক স্যানিটেশন অতীব জরুরি'। প্রাণিসম্পদ কর্মকর্তার পরামর্শে বর্তমানে রফিক একজন সফল খামারী।

Options:
ক. মাছের লেজ ও পাখনা পচা রোগের কারণ কী?
খ. ফসল বিন্যাসে শিম জাতীয় শস্য আবাদের ব্যবস্থা রাখতে হয় কেন?
গ. রফিকের মুরগির বাচ্চাগুলোর উক্ত রোগটির লক্ষণগুলো লেখ।
ঘ. সফলভাবে মুরগি পালনের জন্য প্রাণিসম্পদ কর্মকর্তার উক্তিটি যথার্থ-বিষয়টি মূল্যায়ন কর।


Correct Answer: 

Solution:
কমাছের লেজ ও পাখনা পচা রোগের কারণ হলো ব্যাকটেরিয়া।
খফসল বিন্যাসে শিম জাতীয় ফসল অন্তর্ভুক্ত করা হয়। কারণ এতে মাটির উর্বরতা বৃদ্ধি পায় এবং সারের চাহিদা হ্রাস পায়। ফলে কৃষকের আবাদের ফলন বাড়ে, ব্যয় কমে ও আয় বৃদ্ধি পায়।
গরফিক মুরগিগুলোর নিম্নলিখিত লক্ষণগুলো পর্যবেক্ষণ করে বুঝলো যে মুরগিগুলোর রাণীক্ষেত রোগ হয়েছে। সে লক্ষ করল-
১. মুরগিগুলোর শ্বাস-প্রশ্বাস দ্রুত হচ্ছিল এবং হা করে নিশ্বাস নিচ্ছিল। ২. মুখ দিয়ে লালা পড়ছিল এবং নাক দিয়ে সর্দি ঝরছিল।
৩. চুনের মতো সাদা পাতলা পায়খানা করছিল।
৪. মাথা নিচু ও চোখ বন্ধ করে ঝিমাচ্ছিল।
৫. ডিমপাড়া মুরগি ডিমপাড়া বন্ধ করে দিয়েছিল।
৬. মুরগির ঘাড় বেঁকে যাচ্ছিল এবং পাখনা নিচের দিকে ঝুলে পড়েছিল।
এভাবেই বুঝলো যে মুরগিগুলোর রাণীক্ষেত রোগ হয়েছে।
ঘপ্রাণী সম্পদ কর্মকর্তার উক্তিটি হলো, &quot;লাভজনকভাবে মুরগি পালনের জন্য সঠিক স্যানিটেশন অতীব জরুরি&quot;। লাভজনক খামার গড়তে হলে-মুরগির বাসস্থান সম্পূর্ণভাবে পরিষ্কার রাখতে হবে এবং মুরগির বিষ্ঠা ও আবর্জনা সরিয়ে ফেলতে হবে। মুরগির খাবার পাত্র, পানির পাত্র পরিষ্কার রাখতে হবে এবং মুরগির ঘরে পর্যাপ্ত পরিমাণ বাতাস আগমন ও নির্গমনের জন্য সুন্দর ব্যবস্থা করতে হবে। বাসস্থানে জীবাণুনাশক ঔষধ ছিটাতে হবে এবং বাসস্থান শুকনো রাখতে হবে। অসুস্থ মুরগিগুলোকে সুস্থ মুরগি হতে আলাদা করে রাখতে হবে যাতে সুস্থ মুরগিগুলো অসুস্থ না হয়ে পড়ে সেদিকে খেয়াল রাখতে হবে। প্রয়োজনে মুরগিকে রোগপ্রতিরোধকারী টিকা দিতে হবে।
উল্লিখিতভাবে, মুরগিগুলোর জন্য ভালো বাসস্থান, খাদ্য ও রোগ প্রতিরোধ ব্যবস্থা গ্রহণ করলে খামার লাভজনক হবে।


Explanation:


Sub-Questions:

================================================================================
Question #4 (ID: 800135)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
মনির এক একর জমিতে পরপর কয়েক বছর ধান চাষ করে দেখল প্রতি বছর ধানের ফলন কমে যাচ্ছে। এ বিষয়ে কৃষি কর্মকর্তার সাথে আলাপ করলে তিনি মনিরকে শস্য পর্যায় অবলম্বন করার পরামর্শ দেন।

Options:
ক. শস্য পর্যায় কী?
খ. শস্য পর্যায়ে ধৈঞ্চা চাষ করা সুবিধাজনক কেন?
গ. মনির তার জমিতে কীভাবে শস্য পর্যায় করবেন? ব্যাখ্যা কর।
ঘ. মনির কৃষি কর্মকর্তার পরামর্শ গ্রহণ করলে কীভাবে লাভবান হবেন? বিশ্লেষণ কর।


Correct Answer: 

Solution:
কমাটির উর্বরতা বজায় রেখে একখণ্ড জমিতে শস্য ঋতুর বিভিন্ন সময়ে ভিন্ন ভিন্ন ফসল উৎপাদন করা হয় তাই শস্য পর্যায়।
খধৈঞ্চা চাষ করলে জমিতে আগাছার উপদ্রব হয়, পোকার কম আক্রমণ হয়, মাটিতে নাইট্রোজেন সংরক্ষিত থাকে। ধৈঞ্চা চাষে জমিতে সারের চাহিদাও পূরণ হয়। তাই শস্য পর্যায়ে ধৈঞ্চা চাষ সুবিধাজনক।
গমনিরকে শস্য পর্যায় প্রযুক্তি ব্যবহারের জন্য তার সমগ্র জমিকে তিন বা চার খণ্ডে ভাগ করতে হবে। প্রথম বছর খন্ডগুলোতে রবি, খরিপ-১, খরিপ-২ মৌসুম অনুযায়ী বিভিন্ন ফসল ফলাতে হবে। প্রথম বছর শেষে দ্বিতীয় বছরে প্রথম খণ্ডের ফসল দ্বিতীয় খণ্ডে, দ্বিতীয় খণ্ডের ফসল তৃতীয় খণ্ডে এবং তৃতীয় খন্ডের ফসল প্রথম খন্ডে চাষ করতে হবে। দ্বিতীয় বছরের পরে তৃতীয় বছরে একইভাবে বিভিন্ন ফসলের খন্ড পরিবর্তন করতে হবে। তৃতীয় বছরে ফসলের আবর্তন শেষ হয় এবং প্রত্যেক ফসলই প্রতি খন্ডে একবার করে চাষ করা সম্পন্ন হয়। চতুর্থ বছরে আবার প্রথম বছরের অনুরূপভাবে চাষ করবে।
ঘমনির কৃষি কর্মকর্তার পরামর্শ অনুযায়ী শস্য পর্যায় করলে
নিম্নলিখিতভাবে লাভবান হবেন:
i. শস্য পর্যায়ের প্রযুক্তি ব্যবহারে মাটির উর্বরতা সংরক্ষিত হয়;
ii. মাটির পুষ্টির সমতা বজায় থাকে;
iii. আগাছার উপদ্রব কম হয়;
iv. রোগ-পোকার উপদ্রব কম হয়;
v. পানির অপচয় কম হয়;
vi. ফসলের ফলন বাড়ে;
vii. গবাদি পশুর খাবারের ব্যবস্থা হয়;
viii. বিভিন্ন জাতের ফসল উৎপাদন হয় বলে মাটিতে গাছের পুষ্টি বজায় থাকে;
ix. কীটনাশকের ব্যবহার কম হয়, তাই ফসল উৎপাদনে ব্যয় কমে।


Explanation:


Sub-Questions:

================================================================================
Question #5 (ID: 800141)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
নিচের ১ নং ও ২ নং চাষ পদ্বতির চিত্র দেখে প্রশ্নগুলোর উত্তর দাও:



[Image]

চিত্র: ১নং চাষ পদ্ধতি                                চিত্র: ২নং চাষ পদ্ধতি

Options:
ক. সাথি ফসল কাকে বলে?
খ. রিলে চাষের মাধ্যমে কীভাবে সময়ের অভাব দূর করা যায়?
গ. চিত্রের কোন চাষ পদ্ধতিতে উৎপাদন খরচ কম ব্যাখ্যা কর।
ঘ. চিত্রের কোন চাষ পদ্ধতিটি কৃষি পরিবেশের ওপর প্রভাব বিস্তারে সক্ষম, তা বিশ্লেষণ কর।


Correct Answer: 

Solution:
কএকাধিক ফসল যা ভিন্ন সময়ে পাকে, বাড়-বাড়তির ধরন ভিন্ন, মাটির বিভিন্ন স্তর থেকে খাদ্য আহরণ করে এগুলোকে একত্রে সাথি ফসল বলে।
খকৃষকরা একটি শস্যে ফুল আসার পর কিন্তু কর্তনের প্রায় এক সপ্তাহ পূর্বে কতিপয় সুবিধা পাওয়ার জন্য শিম জাতীয় বীজ বপন করেন। একেই রিলে চাষ বলা হয়। সাধারণ চাষে প্রথম ফসল কেটে মাঠ পরিষ্কার করার পর অন্য ফসলের বীজ রোপণ করা হয়। কিন্তু রিলে চাষে প্রথম ফসল কাটার এক সপ্তাহ পূর্বে দ্বিতীয় ফসলের বীজ বপন করার কারণে এক থেকে দেড় সপ্তাহ সময় বেঁচে যায়।
গউদ্দীপকে ১নং চাষ পদ্ধতি হচ্ছে সাথি ফসল পদ্ধতি। আর ২নং পদ্ধতি হচ্ছে একক চাষ পদ্ধতি। একক চাষ পদ্ধতির চেয়ে সাথি ফসল চাষে খরচ কম লাগে।
১নং চিত্রে সাথি পদ্ধতিতে আখের সাথে আলুর চাষ দেখানো হয়েছে। ২নং চিত্রে এককভাবে কলার চাষ দেখানো হয়েছে। আখের ফলন পেতে দীর্ঘ সময় লাগে। বারবার সেচ দিতে হয়। আখ চাষে শ্রমিক খরচও প্রচুর।আলু স্বল্পকালীন ফসল। আখের সাথে আলুর চাষ করলে আলুর জন্য অতিরিক্ত কোনো খরচ করতে হয় না বললেই চলে। আখ চাষের সেচ ও শ্রমিকের খরচে আলুর চাষ করে বাড়তি আয় করা যায়। কিন্তু ২নং চাষ পদ্ধতি একক চাষ পদ্ধতি। এ পদ্ধতিতে শুধুমাত্র কলার চাষ করা হচ্ছে। অপর কোনো চাষ করতে হলে সেই চাষের জন্য প্রয়োজনীয় সেচ ও শ্রমিক খরচ প্রয়োজন হবে।
এ কারণে বলা যায়, ১নং চাষ পদ্ধতিতে উৎপাদন খরচ তুলনামূলক কম।
ঘউদ্দীপকে ১নং চাষ পদ্ধতিতে আখের সাথে সাথি ফসল হিসেবে আলুর চাষ দেখানো হয়েছে। এটি একটি রিলে চাষ পদ্ধতি। অন্য দিকে ২নং পদ্ধতিতে কলার একক চাষ দেখানো হয়েছে। রিলে পদ্ধতিতে চাষ করলে তা কৃষি পরিবেশের উপর প্রভাব বিস্তার করে।
1. রিলে চাষ পদ্ধতির মাধ্যমে শস্য বহুমুখীকরণ করা হয়ে থাকে। অন্যদিকে একক চাষে তা করা যায় না।
2.কাঙ্ক্ষিত ফসল বিন্যাস করা যায়। এতে শস্যের আবাদ বাড়ে। একক চাষে তা সম্ভব হয় না।
3. বীজের সাশ্রয় হয় এবং উৎপাদন খরচ কমে যায়।
4. একক ফসল চাষে কোন কারণে ফসল বিনষ্ট হলে চাষি ক্ষতির সম্মুখীন হন। অন্যদিকে রিলে ফসল চাষ পদ্ধতিতে সে ভয় থাকে না।
5. সার প্রয়োগ সাশ্রয়ী হয় যা মাটির গুণাগুণ ঠিক রাখে।
6. সেচের পানির অপচয়রোধ হয়। এতে ভূগর্ভস্থ পানির উপর চাপ কম পড়ে। উক্ত আলোচনা থেকে অনুধাবন করা যায় রিলে ফসল চাষ পদ্ধতির মাধ্যমে, শস্য বহুমুখীকরণ করে খামারের কর্মকান্ড সমন্বয় করা যায় এবং কৃষি পরিবেশের ওপর প্রতিকূল প্রভাব কমিয়ে আনা যায়।


Explanation:


Sub-Questions:

================================================================================
Question #6 (ID: 800143)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
উদ্যোগী কৃষক সামাদ সাহেবের নেতৃত্বে চুনাখালী গ্রামের কয়েকজন কৃষক কুমিল্লার সরকারি শস্য বহুমুখীকরণ খামার পরিদর্শনে যান। সেখানে তারা কৃষি সম্প্রসারণ কর্মকর্তার' নির্দেশনায় তিনটি জমির ফসল ঘুরে ঘুরে দেখেন ও চাষ পদ্ধতি শিখে নেন। তারা একই সাথে প্রথম জমিতে আলু ও আখ, দ্বিতীয় জমিতে গম, ভুট্টা ও মুগ এবং তৃতীয় জমিতে আলু ও করলার চাষ দেখে মুখ হন। এলাকায় ফিরে তাদের একই জমিতে একই খরচে এ ধরনের ফসল উৎপাদন একদিকে যেমন সচ্ছলতা এনে দিয়েছে অন্য দিকে দিয়েছে ফসলের বৈচিত্র্যতা।

Options:
ক. গবাদিপশুর বাদলা রোগ কীভাবে ছড়ায়?
খ. একই জমিতে একই ফসল বছরের পর বছর চাষ করলে ফলন কম হয় কেন?
গ. চুনাখালী গ্রামের কৃষকদের দেখা তৃতীয় জমির ফসলের চাষ পদ্ধতি লেখ।
ঘ. নতুন ফসল চাষ পদ্ধতি সামাদ সাহেবের এলাকায় একদিকে যেমন এনেছে সচ্ছলতা অন্যদিকে এনেছে ফসলের বৈচিত্র্যতা-বিষয়টি বিশ্লেষণ কর।


Correct Answer: 

Solution:
কগবাদিপশুর বাদলা রোগ ক্ষতস্থান ও মলের মাধ্যমে ছড়ায়।
খএকই জমিতে একই ফসল বছরের পর বছর চাষ করলে মাটির উর্বরতা কমে যায়। পোকা-মাকড় ও রোগসহ নানা সমস্যা দেখা দেয়। তাই ফসলের ফলন কমে যায়।
গচুনখালী গ্রামের কৃষকেরা উৎপাদন বৃদ্ধির লক্ষ্যে নতুন কৃষি প্রযুক্তি ব্যবহার করে রিলে চাষের মাধ্যমে আলুর সাথে করলার চাষ শুরু করেন। এই পদ্ধতিতে অক্টোবর-নভেম্বর মাসে সারিতে আলু বীজ লাগাতে হয় এবং দুই সারির মাঝখানে নালা তৈরি করতে হয়। আলু লাগানোর পর পলিব্যাগে করলার চারা তৈরি করে এবং জানুয়ারি মাসে দুই সারির মাঝের নালায় উক্ত চারা রোপণ করতে হয়। ফেব্রুয়ারির মাঝামাঝি সময়ে সমস্ত আলু উত্তোলন করেন। ফলে করলা গাছ খুব দ্রুত বড় হয় এবং মার্চ থেকে করলা ধরতে থাকে। এভাবে উল্লিখিত উপায়ে তৃতীয় জমিতে ফসল চাষ করে।
ঘকৃষকের আয় নির্ভর করে সম্পদের সুষ্ঠু ব্যবহারের ওপর। মাঠ। ফসল বহুমুখীকরণের মাধ্যমে কৃষি সম্পদের সর্বোত্তম ও সুষ্ঠু ব্যবহার করা সম্ভব।
মাঠ ফসল বহুমুখীকরণে কোনো একক ফসল বা একক প্রযুক্তির ওপর নির্ভর না করে ফসল বিন্যাস, মিশ্র ও সাথি ফসলের চাষ এবং খামার যান্ত্রিকীকরণ করা হয়। যেমন-মিশ্র বা সাথি ফসলের চাষ হতে কৃষক অধিক মুনাফা অর্জন করতে পারেন। শূন্য চাষ পদ্ধতিতে বা বিনা চাষে ফসলের ফলালে সময় ও অর্থ উভয়ের সাশ্রয় হয়। আবার ফসল বিন্যাসে শিম জাতীয় শস্য আবাদের ব্যবস্থা থাকলে সারের চাহিদা হ্রাস পাবে এবং মাটির উর্বরতা বৃদ্ধি পাবে। মাঠ ফসল বহুমুখীকরণের মাধ্যমে তিনটি মৌসুমেই বিভিন্ন প্রকার ফসল উৎপাদন করা যায়। এতে ব্যয় কম হয় এবং আয় বেশি হয়। অতএব, বলা যায়, নতুন চাষ পদ্ধতি যেমন এনেছে আর্থিক সচ্ছলতা তেমন এনেছে ফসলের বৈচিত্র্যতা।


Explanation:


Sub-Questions:

================================================================================
Question #7 (ID: 800144)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
সেলিনা কোম একটি গরু কিনে বড় করে বিক্রি করার সিদ্ধান্ত নিলেন। গরু কেনার পূর্বে কৃষি কর্মকর্তা তাকে সঠিক গরু নির্বাচন ও পালন সম্পর্কে প্রয়োজনীয় পরামর্শ দিলেন। কিন্তু কিছুদিন পর গরুর কাঙ্ক্ষিত বৃদ্ধি না হওয়ায় সেলিনা বেগম আবার কৃষি কর্মকর্তার নিকট পরামর্শ চাইলেন। কৃষি কর্মকর্তা গরুকে ইউরিয়া মিশ্রিত খড় খাওয়াতে বললেন।

Options:
ক. একজন মানুষের দৈনিক কত গ্রাম মাংসের প্রয়োজন হয়?
খ. গরু মোটাতাজাকরণ বলতে কী বোঝ?
গ. কৃষি কর্মকর্তার পরামর্শ অনুসারে গরু পালনে সেলিনা বেগমকে কী ধরনের পদক্ষেপ নিতে হবে?
ঘ. কৃষি কর্মকর্তার নির্দেশিত গো-খাদ্য তৈরির প্রক্রিয়া আলোচনা কর।


Correct Answer: 

Solution:
কএকজন মানুষের দৈনিক ১২০ গ্রাম মাংসের প্রয়োজন হয়।
খগরু মোটাতাজাকরণ অর্থ হচ্ছে পরিমিত খাদ্য সরবরাহের মাধ্যমে গরুর স্বাস্থ্য নিশ্চিত করা এবং মানুষের জন্য আমিষ সরবরাহের ব্যবস্থা করা। এই প্রক্রিয়ায় পশুকে এমন খাদ্য দেওয়া হয় যাতে আমিষ, শর্করা, চর্বি, খনিজ পদার্থ ও ভিটামিন সাধারণ খাদ্যের চেয়ে একটু বেশি পরিমাণ থাকে।
গকৃষি কর্মকর্তার পরামর্শ অনুসারে গরু পালনে সেলিনা বেগমকে যে ধরনের পদক্ষেপ গ্রহণ করতে হবে তা হলো:
১. গরু নির্বাচন ও ক্রয়: বলদ গরু মোটাতাজাকরণের জন্য ভালো। এজন্য দেড়-দুই বছর বয়সের এঁড়ে বাছুর ক্রয় করতে হবে।
২. বাসস্থান নির্মাণ প্রতিটি গরুর জন্য ১.৫ মিটার &times; ২ মিটার জায়গায় ঘর নির্মাণ করতে হবে।
৩. রোগ ব্যাধির চিকিৎসা রোগব্যাধি গরুকে পঙ্গু করে দেয়। এ ব্যাপারে ডাক্তারের পরামর্শ নিতে হবে। প্রয়োজনে সংক্রামক রোগের টিকা দিতে হবে।
৪. খাদ্য সরবরাহ গরু মোটাতাজাকরণে খাদ্যের ভূমিকা অপরিসীম। তাই গরুর মোটাতাজাকরণে আমিষ, শর্করা,
চর্বি, খনিজ পদার্থ ও ভিটামিনযুক্ত খাবার খাওয়াতে হবে। উল্লিখিত পদ্ধতি যথাযথভাবে প্রয়োগের মাধ্যমে সেলিনা বেগম কৃষি কর্মকর্তার পরামর্শ অনুসারে গরু পালন করতে পারে।
ঘকৃষি কর্মকর্তা নির্দেশিত গো-খাদ্যটি হলো ইউরিয়া মিশ্রিত খড়। নিচে খড়ের সাথে ইউরিয়া মিশিয়ে গো-খাদ্য তৈরির পদ্ধতি আলোচনা করা হলো:
১. প্রথমে একটি ডোল নিয়ে এর চারপাশ কাদা মিশিয়ে লেপে শুকিয়ে নিতে হবে।
২. এরপর একটি বালতিতে ২০ লিটার পানি নিতে হবে।
৩. এই পানিতে ১ কেজি ইউরিয়ার দ্রবণ তৈরি করতে হবে।
৪. ডোলের মধ্যে অল্প অল্প খড় দিয়ে ইউরিয়া দ্রবণ খড়ের ওপর ছিটিয়ে দিয়ে চেপে চেপে ভরতে হবে।
৫. এভাবে সম্পূর্ণ ডোল খড় দিয়ে ভরতে হবে।
৬. ডোলে খড় ভরা সম্পূর্ণ হলে এর মুখ ছালা বা পলিথিন দিয়ে বেঁধে দিতে হবে।
৭. ১০-১২ দিন পর খড় বের করে রোদে শুকাতে হবে।
৮. এরপরই খড় গরুকে খাওয়ানোর উপযুক্ত হবে।
৯. সাধারণ একটি গরুকে প্রতিদিন ৩ কেজি ইউরিয়া মেশানো খড় খাওয়াতে হবে।
১০. খড়ের সাথে দৈনিক ৩০০-৪০০ গ্রাম ঝোলাগুড় মিশিয়ে দিতে হবে। উল্লিখিত বিষয়গুলো ভালোভাবে খেয়াল রেখে খড়ের সাথে ইউরিয়া মিশিয়ে উন্নতমানের গো-খাদ্য তৈরি করতে হবে।
আলোচনা করেন। বিভিন্ন ক্ষেত্রে এগুলোর প্রয়োগ পদ্ধতিতে হারুন সাহেব কিছু পার্থক্য দেখতে পেলেন।


Explanation:


Sub-Questions:

================================================================================
Question #8 (ID: 800145)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
হারুন হাসান একটি কৃষি প্রযুক্তি কর্মশালায় অংশগ্রহণ করেন। কর্মশালার শেষ অংশে প্রশিক্ষক মৃত পশু, পাখি ও মাছের ব্যবস্থাপনা সম্পর্কে আলোচনা করেন। তিনি কৃষকদের সামনে চুন, ডিডিটি ও ব্লিচিং পাউডার প্রদর্শন করেন এবং মৃত প্রাণী ব্যবস্থাপনায় এগুলোর ব্যবহার আলোচনা করেন। বিভিন্ন ক্ষেত্রে এগুলোর প্রয়োগ পদ্ধতিতে হারুন সাহেব কিছু পার্থক্য দেখতে পেলেন।

Options:
ক. কত ফুট গভীর গর্ত করে মৃত পশু মাটি চাপা দিতে হবে?
খ. বসতবাড়ি বা খামার থেকে দূরে মৃত হাঁস-মুরগির সৎকারের কারণ ব্যাখ্যা কর।
গ. মৃত পশু, পাখি ও মাছের সৎকারে উদ্দীপকে উল্লিখিত রাসায়নিক দ্রব্যের ব্যবহার আলোচনা কর।
ঘ. মৃত পশু, পাখি ও মাছের ব্যবস্থাপনায় উদ্দীপকে উল্লিখিত রাসায়নিক দ্রব্য প্রয়োগের তুলনামূলক পার্থক্য বিশ্লেষণ কর।


Correct Answer: 

Solution:
কমৃত পশু ৪ ফুট গভীর গর্ত করে মাটি চাপা দিতে হবে।
খরোগাক্রান্ত হাঁস মুরগির মৃত দেহ থেকে রোগজীবাণু সুস্থ ও জীবিত পাখিকে আক্রান্ত করতে পারে। এ কারণে মৃত পাখিকে গর্ত করে মাটিতে পুঁতে ফেলতে হয়। বসতবাড়ি বা খামারের কাছে এ গর্ত করলে বৃষ্টির পানিতে ধুয়ে রোগজীবাণু খামারে প্রবেশ করতে পারে। গৃহপালিত হাঁস মুরগি মাটি আঁচড়িয়ে মৃতদেহ বের করে পরিবেশ দূষিত করতে পারে। এসব কারণে বসতবাড়ি বা খামার থেকে দূরে মৃত হাঁস মুরগির সৎকার করা হয়।
গউদ্দীপকে উল্লিখিত রাসায়নিক দ্রব্যগুলো হলো চুন, ডিডিটি ও ব্লিচিং পাউডার। নিম্নে মৃত পশু, পাখি ও মাছের সৎকারে চুন, ডিডিটি ও ব্লিচিং পাউডারের ব্যবহার আলোচনা করা হলো:
মৃত পশু সৎকার: মৃত পশু সৎকারে চুন বা ডিডিটি ব্যবহৃত হয়। মৃত পশু পরিবেশ দূষিত করে, রোগজীবাণু বাতাসে ছড়ায় ও সুস্থ পশুকে আক্রান্ত করে। তাই ৪ ফুট গভীর গর্ত করে পশুকে মাটি চাপা দেওয়া হয়। গর্তের ওপরের স্তরে ডিডিটি বা চুন ছিটিয়ে এর উপর মাটি ছিটিয়ে দেওয়া হয়।মৃত পাখির সৎকার: মৃত পাখির সৎকারে ডিডিটি ব্যবহার করা হয়। মৃত পাখি দ্রুত সৎকার করা না হলে রোগজীবাণু চারদিকে ছড়িয়ে পড়ে এবং সুস্থ ও জীবিত পাখিকে আক্রান্ত করে। খামারে মহামারী আকারে অনেক পাখির মৃত্যু হলে বড় গর্ত করে মাটি চাপা দিয়ে মাটির ওপর ডিডিটি ছিটিয়ে দিতে হয়।
মৃত মাছের সৎকার: মৃত মাছের সৎকারে ব্লিচিং পাউডার ব্যবহার করা হয়। রোগাক্রান্ত হয়ে অনেক মাছ এক সাথে মরলে পচে দুর্গন্ধ ছড়ায় ও পরিবেশ দূষিত করে। এ অবস্থা থেকে পরিত্রাণের জন্য জাল দিয়ে মৃত মাছগুলোকে সংগ্রহ করতে হবে। যেখান থেকে বৃষ্টির পানি গড়িয়ে পুকুরে প্রবেশ করবে না সেখানে তিন ফুট গভীর ও মাছের সংখ্যানুযায়ী প্রশস্ত গর্ত করতে হবে। তারপর গর্তে মৃত মাছ নিক্ষেপ করে এর ওপর ব্লিচিং পাউডার ছিটাতে হবে।
ঘউদ্দীপকে উল্লিখিত রাসায়নিক দ্রব্যগুলো হলো চুন, ডিডিটি এবং ব্লিচিং পাউডার। এসব রাসায়নিক দ্রব্যগুলো ক্ষেত্রবিশেষে প্রয়োগবিধির কিছু পার্থক্য লক্ষ করা যায়। নিচে প্রয়োগবিধির তুলনামূলক পার্থক্য আলোচনা করা হলো:
মৃত পশু সৎকারের সময় যে গর্তে পশুকে মাটি চাপা দেওয়া হয় সে গর্তের ওপরের স্তরে চুন বা ডিডিটি ছিটিয়ে দেওয়া হয়। তারপর আবার মাটি ছিটিয়ে দেওয়া হয়। কিন্তু মৃত পাখির সময় ডিডিটি ব্যবহৃত হলেও প্রয়োগবিধি ভিন্ন। এক্ষেত্রে গর্তে মৃত পাখি ফেলে মাটি চাপা দিয়ে মাটির ওপর ডিডিটি ছিটিয়ে দিতে হয়। ব্লিচিং পাউডার শুধুমাত্র মৃত মাছের সৎকারে ব্যবহৃত হয়। ব্লিচিং পাউডার ব্যবহারের জন্যও নির্দিষ্ট ও স্বতন্ত্র পদ্ধতি রয়েছে। এক্ষেত্রে গর্তে মাছ নিক্ষেপ করে, মাছের উপরেরই ব্লিচিং পাউডার ছিটিয়ে দেওয়া হয়। তারপর মাটি চাপা দিয়ে গর্ত করা হয়।


Explanation:


Sub-Questions:

================================================================================
Question #9 (ID: 800146)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
আগামী কুরবানী ঈদের জন্য তাসিন গরু কিনেছে। কিন্তু সে মোটাতাজাকরণ পদ্ধতি সম্পর্কে জানে না। তাই থানা পশুসম্পদ কর্মকর্তার নিকট জানতে চায়। তিনি তাসিনকে মোটাতাজাকরণ সম্পর্কে বুঝিয়ে দেয় এবং মাঠকর্মীকে বলে তাসিনকে সাহায্য করতে। কর্মকর্তার পরামর্শ অনুযায়ী ষাড় মোটাতাজাকরণ প্রক্রিয়া শুরু করে।

Options:
ক. ইউরিয়া সারের প্রধান উপাদান কী?
খ. বিভিন্ন রোগ ফসলের কেন হয়?
গ. তাসিন গরু মোটাতাজাকরণের উদ্দেশ্যে কী ধরনের খাবার সরবরাহ করেছিলেন?
ঘ. তাসিনের গরু মোটাতাজাকরণের পরামর্শ কী উপকারে লেগেছিল বলে মনে কর।


Correct Answer: 

Solution:
কইউরিয়া সারের প্রধান উপাদান নাইট্রোজেন।
খজীবের চারপাশে ভাইরাস, ব্যাকটেরিয়াসহ আরও অনেক অণুজীব গ. আছে যারা রোগবালাই ছড়ায়। গাছপালা এসব অণুজীব দ্বারা আক্রান্ত হয় এবং রোগাক্রান্ত হয়ে পড়ে।
গতাসিন গরু মোটাতাজাকরণ পশুসম্পদ কর্মকর্তার সাথে পরামর্শ নিয়েছিলেন এবং সেখানে তিনি জেনেছেন গরু মোটাতাজা করতে হলে কী কী খাদ্য কী পরিমাণে ও কীভাবে দিতে হবে। তিনি ঠিক সেভাবেই তার গরুগুলোকে খাবার সরবরাহ করেছিলেন। সাধারণত গরুকে এমন খাবার দিতে হবে যাতে আমিষ, শর্করা, চর্বি, খনিজ লবণ ও ভিটামিন অন্যান্য খাদ্যের তুলনায় বেশি থাকে। খৈল, খড়, ভুট্টা বা গম, ঝোলাগুড়, ইত্যাদিতে আমিষ, শর্করা ও চর্বি জাতীয় খাদ্য থাকে। আর সবুজ কাঁচা ঘাস, হাড়ের গুঁড়া ইত্যাদিতে খনিজ লবণ ও ভিটামিন থাকে। ইউরিয়া ও ঝোলাগুড় মেশানো খাদ্য পশু মোটাতাজাকরণের সহায়ক। এ জাতীয় খাবার তাসিন তার খামারের গরুগুলোকে সরবরাহ করেছিল।
ঘহ্যাঁ, পশুসম্পদ কর্মকর্তার পরামর্শ তাসিনের উপকারে লেগেছিল। আমিষের সরবরাহ বাড়াতে হলে সনাতন গরু ছাগল পালন পদ্ধতি ঘ. যথেষ্ট নয়। প্রয়োজনে অতি দ্রুত গরু ছাগলের স্বাস্থ্য উন্নয়ন অল্প সময়ে পরিমিত খাদ্য সরবরাহ করার মাধ্যমে গরুর স্বাস্থ্য উন্নয়নে গরুর মোটাতাজাকরণের কোনো বিকল্প নেই।
গরুর মোটাতাজাকরণ কেবল গরুর খাদ্যের ওপর নির্ভরশীল নয়। গরু নির্বাচন থেকে শুরু করে বাসশন নির্মাণ, রোগ ব্যাধির চিকিৎসা ইত্যাদিও জড়িত। যথাযথ পরামর্শ বা ট্রেনিং ছাড়া সঠিকভাবে গরু মোটাতাজাকরণ সম্ভব না। এর অর্জিত জ্ঞানের আলোকে তিনি যথাযথ ব্যবস্থা গ্রহণের মাধ্যমে সফলভাবে গরু পালন করে লাভবান হন।
উপরিউক্ত আলোচনার থেকে এটা নির্দ্বিধায় বলা যায় যে, তাসিন কর্মকর্তার পরামর্শ না নিলে তার পক্ষে সফলতা অর্জন সম্ভব ছিল না।


Explanation:


Sub-Questions:

================================================================================
Question #10 (ID: 800147)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
রহিম মিয়া শুধুমাত্র ধান চাষ করতেন। অভিজ্ঞ চাষি করিম মিয়ার পরামর্শে তিনি বেগুন চাষ শুরু করেন। গাছ বড় হলে রহিম মিয়া দেখলেন কিছু কিছু বেগুন গাছের শাখা মাটির দিকে ঝুলে পড়েছে। অভিজ্ঞ চাষি করিম মিয়া ফসলের রোগটি চিহ্নিত করেন এবং মহামারী ঠেকানোর জন্য প্রয়োজনীয় পরামর্শ দিলেন। পরের মৌসুমে বেগুন চাষের সময় এ রোগ প্রতিরোধের জন্য কিছু পরামর্শও দিলেন।

Options:
ক. কোন অণুজীবের আক্রমণে ফসলের পাতা কুঁকড়িয়ে যায়?
খ. ফসলের সংক্রামক রোগের মহামারী রূপ প্রতিরোধের জন্য কী পদক্ষেপ গ্রহণ করতে হবে?
গ. রহিম মিয়ার ফসলে কী রোগ হয়েছিল তার লক্ষণ উল্লেখ করে চিহ্নিত কর।
ঘ. উল্লিখিত ফসলের রোগ প্রতিরোধে কী ধরনের পদক্ষেপ গ্রহণ করতে হবে বলে তুমি মনে কর?


Correct Answer: 

Solution:
কভাইরাসের আক্রমণে ফসলের পাতা কুঁকড়িয়ে যায়।
খফসলের সংক্রামক রোগ জমির একটি রোগাক্রান্ত গাছ থেকে অন্য সুহু গাছে এমনকি পুরো জমিতে ছড়িয়ে পড়তে পারে। এ কারণে সংক্রামক রোগ সহজেই মহামারী আকার ধারণ করে। এ মহামারী প্রতিরোধ করতে নির্দিষ্ট রোগাক্রান্ত গাছটি তুলে পুড়িয়ে ফেলতে হবে অথবা মাটি খুঁড়ে পুঁতে ফেলতে হবে।
গরহিম মিয়ার ফসলে মাটির দিকে ঢলে পড়া রোগ হয়েছিল। এ রোগের লক্ষণ হলো: বেগুন গাছের কান্ড ও শিকড় রোগাক্রান্ত হলে তারা শাখায় প্রয়োজনীয় পুষ্টি পৌঁছে দিতে পারে না। ফলে শাখা মাটির দিকে ঝুলে পড়ে। বেগুন গাছের উক্ত লক্ষণ বেগুনের ঢলে পড়া রোগের লক্ষণের সাথে মিলে যায়।
উপরিউক্ত লক্ষণ অনুসারে বলা যায়, রহিম মিয়ার ফসলে বেগুনের ঢলে পড়া রোগ হয়েছিল।
ঘউল্লিখিত ফসলের রোগটি হলো বেগুনের ঢলে পড়া রোগ। ফসলের রোগটি প্রতিরোধের জন্য নিম্নলিখিত ব্যবস্থা গ্রহণ করতে হবে:
১. জীবাণুমুক্ত বীজ ব্যবহার করা বীজের মাধ্যমে ফসলের রোগ ছড়াতে পারে। তাই কৃষককে নীরোগ বীজ ব্যবহার করতে হবে।
২. বীজ শোধন: অনেক সময় বীজ নিজেরাই রোগ বহন করে। তাই বীজ শোধন করতে হবে। এজন্য ছত্রাকনাশক ব্যবহার করা হয়।
৩. পরিষ্কার পরিচ্ছন্ন ফসল আবাদ করা ফসলের খেতে আগাছা থাকলে ফসল রোগাক্রান্ত হয়ে পড়ে। কারণ আগাছা অনেক রোগের উৎস। তাই আগাছা পরিষ্কার করে চাষাবাদ করতে হবে।
৪. রোগাক্রান্ত গাছ পুড়িয়ে ফেলা বা মাটিতে পুঁতে ফেলা: এক গাছ রোগাক্রান্ত হলে অন্য গাছে ছড়িয়ে পড়ে। যাতে রোগ পুরো মাঠে ছড়িয়ে পড়তে না পারে সেজন্য নির্দিষ্ট রোগাক্রান্ত গাছটি তুলে পুড়িয়ে ফেলতে হবে। নতুবা মাটি খুঁড়ে পুঁতে ফেলতে হবে।


Explanation:


Sub-Questions:

================================================================================
Question #11 (ID: 800148)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
হাশেম তার ১০ বিঘা জমিতে প্রধানত ধান ও পাট চাষ করেন। কিন্তু তার তেমন লাভ হয় না। তাই কৃষি কর্মকর্তার শরণাপন্ন হন। তিনি কৃষি কর্মকর্তার পরামর্শে উন্নত প্রযুক্তি-শস্য পর্যায় ব্যবহার করার সিদ্ধান্ত নিয়েছেন।

Options:
ক. রিলে চাষ কী?
খ. রিলে চাষের উপকারিতা ব্যাখ্যা কর।
গ. হাশেম যে প্রযুক্তি ব্যবহারের সিদ্ধান্ত নিয়েছেন তার সুবিধাসমূহ বর্ণনা কর।
ঘ. হাশেমের প্রযুক্তিটি বাস্তবায়নের ক্ষেত্রে ফসল নির্বাচনে যে&nbsp;বিষয়গুলোর ওপর গুরুত্ব দেওয়া উচিত তা বিশ্লেষণ কর।


Correct Answer: 

Solution:
কএকটি ফসলের শেষ পর্যায়ে আর একটি ফসলের চাষ শুরু করাই হলো রিলে চাষ।
খরিলে চাষের ফলে একই সেচে একই শ্রম খরচে এবং প্রায় একই সময়ে কৃষক দুইটি ফসল পান। তাছাড়া রিলে চাষের ফলে মাটির গঠন উন্নত হয় এবং উর্বরতা বৃদ্ধি পায়।
গহাশেম যে প্রযুক্তি ব্যবহারের সিদ্ধান্ত নিয়েছেন তা হলো শস্য পর্যায়। শস্য পর্যায়ের সুবিধাগুলো হলো:
১. শস্য পর্যায়ের প্রযুক্তি ব্যবহারে মাটির উর্বরতা সংরক্ষিত হয়;
২. মাটির পুষ্টির সমতা বজায় থাকে;
৩. আগাছার উপদ্রব কম হয়;
৪. রোগ-পোকার উপদ্রব কম হয়;
৫. পানির অপচয় কম হয়;
৬. ফসলের ফলন বাড়ে; ৭. গবাদি পশুর খাবারের ব্যবস্থা হয়।
ঘহাশেমের প্রযুক্তিটি হলো শস্য পর্যায়। শস্য পর্যায় প্রযুক্তি বাস্তবায়নের ক্ষেত্রে ফসল নির্বাচনে যে বিষয়গুলোর ওপর গুরুত্ব দেওয়া উচিত তা হলো:
১. পরপর একই ফসলের চাষ না করা;
২. একই শিকড়বিশিষ্ট ফসলের চাষ না করা;
৩. ফসলের পুষ্টির চাহিদার কম বেশি অনুযায়ী ফসল নির্বাচন করা;
ফসলের তালিকায় ডাল ফসল অন্তর্ভুক্ত করা; ৪.
৫ . সবুজ সার যেমন: ধৈঞ্চা চাষ করা;
৬. গবাদি পশুর খাবারের জন্য ঘাসের চাষ করা;
৭. খাদ্যশস্য ও অর্থকরী ফসলের চাষ করা;
৮. শস্য উৎপাদনের ঝুঁকি কমায়।


Explanation:


Sub-Questions:

================================================================================
Question #12 (ID: 800149)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
হাবিব জমিতে একক ফসল হিসেবে আলু চাষ করেন। তাঁর অর্থনৈতিক অবস্থা ভালো নয়। অন্যদিকে সমীর আলুর চাষ করলেও তার অর্থনৈতিক অবস্থা ভালো। হাবিব এ সম্পর্কে সমীরের নিকট পরামর্শ চাইলেন। সমীর তাকে আলুর সাথে রিলে ফসল হিসেবে পটোল ও মিশ্র ফসল হিসেবে লালশাক চাষের পরামর্শ দিলেন।

Options:
ক. বাংলাদেশে কয়টি মৌসুমে ফসল চাষ করা যায়?
খ. মাঠ ফসলের বহুমুখীকরণের প্রধান দুইটি উদ্দেশ্য লেখ।
গ. উদ্দীপকে উল্লিখিত মিশ্র চাষটি বর্ণনা কর।
ঘ. উদ্দীপকে উল্লিখিত রিলে&nbsp;চাষে কৃষক কীভাবে লাভবান&nbsp;হন তা বিশ্লেষণ কর।


Correct Answer: 

Solution:
কবাংলাদেশে তিনটি মৌসুমে ফসল চাষ করা যায়।
খমাঠ ফসলের বহুমুখীকরণের প্রধান দুইটি উদ্দেশ্য নিম্নরূপ:
১. অধিক উৎপাদন; ২. অধিক আয়।
গউদ্দীপকে উল্লিখিত মিশ্র চাষটি হলো আলু ও লালশাকের চাষ। আলুর সাথে লালশাকের চাষ একটি ভালো মিশ্র চাষ। সারিতে আলুর চাষ করা হয়। আলু গাছের উচ্চতা ৫-৬ সেন্টিমিটার হয় তখন সারি বরাবর প্রথম মাটি তোলা হয়। এই তোলা মাটিতে লালশাকের বীজ বপন করা হয়। আলু ও লালশাক দুটোই সমান সমান বাড়তে থাকে। লালশাক দ্রুত বর্ধনশীল। তাই কয়েক দফা শাক ওঠানো হয়। ডিসেম্বর পর্যন্ত লালশাক ওঠানো যায়। লালশাক তোলার পরও আলু বড় হতে থাকে। ফেব্রুয়ারি মাসের মাঝামাঝি সময়ে আলু তোলা হয়।
ঘউদ্দীপকে উল্লিখিত রিলে চাষটি হলো আলুর সাথে পটোলের রিলে চাষ। রিলে ফসল অর্থ হচ্ছে একটি ফসলের শেষ পর্যায়ে আর একটি ফসলের চাষ শুরু করা। আলুর সাথে রিলে ফসল হিসেবে ঘ পটোলের চাষ বেশ জনপ্রিয়। এ পদ্ধতিতে অক্টোবর-নভেম্বর মাসে কৃষকরা আগাম চাষ করেন। ৫৫ সেন্টিমিটার দূরত্বে সারি করা হয় এবং আলু লাগানো হয়। প্রতি তৃতীয় সারি ফাঁকা রেখে সে সারিতে ডিসেম্বরে পটোলের ডগা রোপণ করা হয়। জানুয়ারি-ফেব্রুয়ারি মাসের মধ্যে আলু উত্তোলন শেষ হয়। পটোল বড় হতে থাকে এবং মার্চ মাস থেকে পটোল ধরতে থাকে এবং নভেম্বর মাস পর্যন্ত সংগ্রহ করা যায়। এ পদ্ধতিতে কৃষক একই সেচ খরচে, একই শ্রম খরচে এবং প্রায় একই সময়ে দুইটি ফসল উৎপাদন করে বাড়তি আয় করতে পারেন। এ প্রযুক্তিতে পটোলের জন্য বাড়তি সার প্রয়োগ করার প্রয়োজন হয় না। তাছাড়া রিলে চাষ দ্বারা মাটির গঠন উন্নত হয় এবং উর্বরতা বৃদ্ধি পায়।


Explanation:


Sub-Questions:

================================================================================
Question #13 (ID: 186013)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
নিচের উদ্দীপকটি পড়ো এবং প্রশ্নগুলোর উত্তর দাও: 

কৃষক মনির তার ১ একর জমিতে ধান চাষ করছেন। প্রতি বছর ধানের ফলন কমে যাচ্ছে। তিনি কৃষি কর্মকর্তার সাথে আলাপ করেন এবং শুনতে পান যে শস্যপর্যায় গ্রহণ করলে ফলন বাড়ানো সম্ভব। মনির শস্যপর্যায় কি এবং এটি কিভাবে কাজ করে সেই সম্পর্কে জানতে চান।

Options:
ক. (জ্ঞানমূলক): শস্যপর্যায় বলতে কী বোঝানো হয় এবং এর মৌলিক উদ্দেশ্য কী?
খ. (অনুধাবন): শস্যপর্যায় গ্রহণের সুবিধাগুলো কি কি?
গ. (বিশ্লেষণ/প্রয়োগ): মনির তার জমিতে শস্যপর্যায় কীভাবে কার্যকরভাবে বাস্তবায়ন করতে পারে তা বিশ্লেষণ করো।
ঘ. (মূল্যায়ন/সৃজন): শস্যপর্যায় ব্যবহারের ফলে কৃষকদের জন্য কি ধরনের অর্থনৈতিক সুবিধা সৃষ্টি হতে পারে তা প্রস্তাবনা দাও।


Correct Answer: 

Solution:


Explanation:
ক শস্যপর্যায় বলতে একই জমিতে সময়ক্রমে বিভিন্ন ফসল পরপর চাষ করা বোঝায়; এর মৌলিক উদ্দেশ্য মাটির উর্বরতা রক্ষা করা, কীট–রোগের চক্র ভাঙা এবং পুষ্টি চক্র সামঞ্জস্য করে ফলন বাড়ানো।  

খ শস্যপর্যায়ের সুবিধা হলো মাটির জৈবপদার্থ ও নাইট্রোজেন বাড়ানো (বিশেষ করে শিমজাতীয় ফসলের মাধ্যমে), কীট ও রোগ কম হওয়া, সার ও কীটনাশকের খরচ কমে যাওয়া এবং মোট করে বেশি ও স্থিতিশীল ফলন পাওয়া।  

গ মনির ১ একর জমিতে কার্যকরভাবে বাস্তবায়নের জন্য একটি সহজ রোটেশন পরিকল্পনা করতে হবে — যেমন ধান (আবাদের মৌসুম) পরবর্তী মৌসুমে শিমজাতীয় বা সবুজ সার ভিং করে, তারপরে তেলবীজ বা সবজি; জমির মাটির পরীক্ষা করে সার ও জৈব সার সঠিকভাবে ব্যবহার, সারাংশ ও পরিমাণ ঠিক রাখা, এবং ফসল অবশিষ্ট রাখার মাধ্যমে মাটির স্বাস্থ্য বজায় রাখা জরুরি।  

ঘ শস্যপর্যায় ব্যবহারে কৃষকের লাভ হতে পারে: ইনপুট খরচ কমে ও ফলন বাড়লে নেট আয় বাড়ে, ঝুঁকি বিবেচনায় আয় স্থিতিশীল হয় এবং জমির দীর্ঘমেয়াদী মূল্য সংরক্ষণ হয়; বাস্তবে কৃষককে ছোট পরিসরে পরীক্ষা চালিয়ে, বাজার যাচাই করে ও সমবায়/এক্সটেনশন সেবার সাহায্য নিয়ে ধীরে ধীরে সম্প্রসারণ করার পরামর্শ দেওয়া উচিত।

Sub-Questions:

