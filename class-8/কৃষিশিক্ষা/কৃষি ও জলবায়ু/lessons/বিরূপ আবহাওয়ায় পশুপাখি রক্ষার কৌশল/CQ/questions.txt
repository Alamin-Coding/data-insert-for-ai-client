================================================================================
Question #1 (ID: 769666)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
দেশের দক্ষিণাঞ্চলের অধিকাংশ মানুষ বিভিন্ন জলাশয়ে মৎস্য চাষের মাধ্যমে তাদের জীবিকা নির্বাহ করে। কিন্তু জলবায়ু পরিবর্তনের কারণে বর্তমানে তাদের মাছ চাষ বিভিন্ন প্রতিকূলতার সম্মুখীন হচ্ছে। এ অবস্থায় মৎস্য উন্নয়ন অধিদপ্তর কর্তৃক আয়োজিত এক প্রশিক্ষণ কর্মসূচিতে প্রতিকূল পরিবেশ ও বিরূপ আবহাওয়ায় মাছ উৎপাদন ও রক্ষার কলাকৌশল সম্পর্কে চাষীরা প্রশিক্ষণ গ্রহণ করেন।

Options:
ক. বিরূপ আবহাওয়া কাকে বলে?
খ. অতিবৃষ্টি ফসলের জন্য ক্ষতিকর কেন?
গ. জলবায়ু পরিবর্তনের কারণে উদ্দীপকে উল্লিখিত চাষীরা কী কী প্রতিকূলতার সম্মুখীন হয় তার বর্ণনা দাও।
ঘ. উল্লিখিত চাষীগণ মাছ উৎপাদনে কী কী কৌশল অবলম্বন করতে পারবে- বর্ণনা কর।


Correct Answer: 

Solution:
কফসল উৎপাদনকালে যদি আবহাওয়ার অস্বাভাবিক আচরণের কারণে ফসলের ক্ষতি হয় তখন তাকে আমরা বিরূপ আবহাওয়া বলি।
খঅতিবৃষ্টি ফসলের জন্য ক্ষতিকর কারণ এর ফলে মাঠ-ঘাট, ফসলের জমিতে পানি জমে যায় ফলে অনেক ফসলের গাছের গোড়া নড়ে নেতিয়ে পড়ে অথবা হেলে পড়ে। এ সময় শাকসবজির মাঠ বেশি ক্ষতিগ্রস্ত হয়। পানি জমে থাকলে গোড়া পঁচে যেতে পারে অথবা গাছ মরে যেতে পারে।
গউদ্দীপকে উল্লেখিত দেশের দক্ষিণাঞ্চলের অধিকাংশ মানুষ বিভিন্ন জলাশয়ে মৎস্য চাষের মাধ্যমে জীবিকা নির্বাহ করে। কিন্তু জলবায়ু পরিবর্তনের কারণে বর্তমানে তাদের মাছ চাষ বিভিন্ন প্রতিকূলতার সম্মুখীন হচ্ছে। নিচে জলবায়ু পরিবর্তনের কারণে চাষীরা যেসব প্রতিকূলতার সম্মুখীন হয় তার বর্ণনা দেওয়া হলো-
দেশের দক্ষিণাঞ্চল উপকূলীয় অঞ্চল। জলবায়ু পরিবর্তনের ফলে সমুদ্রপৃষ্ঠের উচ্চতা বৃদ্ধি পাওয়ায় উপকূলবর্তী অঞ্চলে লবণাক্ততা বৃদ্ধি পাচ্ছে। বর্ষা মৌসুমে নদীগুলোর উজানে পানি প্রবাহ কমে যাওয়ায় সাগর স্ফীতির জন্য লোনা পানির নদীর অনেক ভেতর পর্যন্ত ঢুকে পড়ছে। ফলে এ সমস্ত এলাকার পুকুরের পানিরও লবণাক্ততা বেড়ে যাচ্ছে। ফলে এসব এলাকায় চাষীরা স্বাদু পানির মাছ চাষ করে ভালো ফলন পাচ্ছে না।' এছাড়া জলবায়ু পরিবর্তনের কারণে চাষীরা প্রতিকূল পরিবেশই নয় বিরূপ আবহাওয়া যেমন- অতিবৃষ্টি, সাইক্লোন, জলোচ্ছ্বাসেরও সম্মুখীন হচ্ছে। ফলে তাদের মাছ উৎপাদন ব্যাহত হচ্ছে। ২০০৭ সালের সিডরে ১ লাখ ৩৯ হাজার ৪৭৮টি পুকুর ক্ষতিগ্রস্ত হয়েছে। চাষি হারিয়েছে ৬ হাজার ৫১১ মেট্রিক টন মাছ যার বাজার মূল্য ছিল ৪৭৮ মিলিয়ন টাকা।
ঘউদ্দীপকে উল্লেখিত চাষীরা দেশের দক্ষিণাঞ্চলের। দক্ষিণাঞ্চল উপকূলীয় লবণাক্ত অঞ্চল। উপকূলবর্তী লবণাক্ত অঞ্চলে চাষিগণ মাছ উৎপাদনে যেসব - কৌশল অবলম্বন করতে পারবে তা নিচে বর্ণনা করা হলো-
উপকূলবর্তী অঞ্চলে লবণাক্ততা বেড়ে যাওয়ায় চাষিগণ লবণাক্ততা সহনশীল চাষযোগ্য মাছের পোনা উৎপাদন ও চাষের ব্যবস্থা করতে পারবে। যেমন- ভেটকি, বাটা, পারশে। চাষিগণ এসব জলাশয়ে চিংড়ি ও কাঁকড়া চাষের উদ্যোগ নিতে পারে। তেলাপিয়াও এক্ষেত্রে ভালো ফলন দিবে। উপকূলীয় এলাকায় বাঁধ ভেঙে জলাবদ্ধতা তৈরি হয়েছে। তাই চাষিগণ ঐ পানিকে কাজে লাগিয়ে পরিকল্পিত মাছ চাষ, খাচায় মাছ চাষ ও কাঁকড়া চাষ করতে পারবে। অর্থাৎ উপরিউক্ত কৌশল অবলম্বন করে চাষিগণ মাছ উৎপাদন করতে পারবে।


Explanation:


Sub-Questions:

================================================================================
Question #2 (ID: 769665)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
নিচের চিত্র দুটি লক্ষ কর

[Image]

Options:
ক. দাপোগ বীজতলা কী?
খ. শিলাবৃষ্টি ফসলের জন্য ক্ষতিকর কেন? ব্যাখ্যা কর।
গ. চিত্র-ক তে প্রদর্শিত অবস্থায় &#39;পশু পাখির জন্য কৃষকদের কি&nbsp;করণীয়? ব্যাখ্যা কর।
ঘ. চিত্র-খ তে প্রদর্শিত অবস্থায় কৃষকদের ওপর কোনো প্রভাব&nbsp;পড়বে কি-না বিশ্লেষণ কর।


Correct Answer: 

Solution:
কবন্যাপ্রবণ এলাকায় বন্যার সময় বীজ ২৪ ঘণ্টা পানিতে ভেজানোর পর একটু ফাটলে বস্তায় বা মাটির কলসে ২৪-৭২ ঘণ্টা রেখে দিলে চারা গজিয়ে যায় এবং উৎপাদিত চারা বন্যার পানি নামার সাথে সাথে ছিটিয়ে বপন করা হয়। এটিই দাপোগ বীজতলা।
খশিলা বৃষ্টি হলে বৃষ্টির সাথে যে বড় বড় বরফ খন্ড পড়ে সেগুলো মাঠের ফসল বা চারা গাছ অথবা ফলে আঘাত করে। এতে চারা গাছ বা ফসল ভেঙে যায় এবং আঘাতপ্রাপ্ত ফল 'অতি দ্রুত নষ্ট হয়ে যায়। এতে ফলন ব্যাপক কমে যায় অথবা কোন ফলন পাওয়া যায় না। তাই শিলাবৃষ্টি ফসলের জন্য ক্ষতিকর।
গউদ্দীপকে উল্লেখিত চিত্র-ক তে. প্রদর্শিত অবস্থা হলো বন্যা। বন্যায় পশুপাখির জন্য কৃষকদের কি করণীয় তা নিচে ব্যাখ্যা করা হলো-
বন্যার সময় পশুপাখিকে কোনো উঁচু স্থানে আশ্রয়ের ব্যবস্থা করতে হবে। যেসব এলাকায় প্রতিবছর বন্যা দেখা দেয় সেখানে কোনো উঁচু স্থানে স্থায়ীভাবে পশুপাখির ঘর তৈরি করতে হবে। বন্যাপীড়িত এলাকায় লেয়ার মুরগির খামার না করে ব্রয়লার বা হাঁসের খামার করতে হবে। বন্যার সময় পশুকে কচুরিপানা, বিভিন্ন গাছের পাতা, ধানের খড়, কলাগাছ ইত্যাদি খাদ্য হিসেবে সরবরাহ করতে হবে। দেশি মুরগির জন্য আগেই কিছু গম বা ভুট্টা কিনে রাখতে হবে। কারণ মুরগি পানিতে নামে না। এ সময় ছাগল বা ভেড়াকে কলার ভেলা ও নৌকায় রেখেও কিছুদিনের জন্য পালন করা সম্ভব। বন্যার সময় পশুর রোগ-ব্যবস্থাপনার দিকে বিশেষ খেয়াল রাখতে হবে। পশুর ঘরে যেন কাদামাটি না জমে সেদিকে দৃষ্টি রাখতে হবে। বন্যার আগেই পশুকে সম্ভাব্য রোগের হাত থেকে রক্ষার জন্য টিকা প্রদান করতে হবে।
ঘউদ্দীপকে উল্লেখিত চিত্র-খ তে প্রদর্শিত অবস্থাটি হলো খরা। খরা অবস্থায় কৃষকদের ওপর কোনো প্রভাব পড়বে কি-না তা নিচে বিশ্লেষণ করা হলো-
ফসল উৎপাদনে প্রাকৃতিক উপাত্তসমূহের মধ্যে খরা অন্যতম। বাংলাদেশে প্রায় সব মৌসুমেই ফসল খরায় কবলিত হয়। খরা অবস্থা তখনই বিরাজ করে যখন কোনো নির্দিষ্ট মৌসুমে বৃষ্টিপাত কম হয় বা দীর্ঘদিন ধরে কোনো বৃষ্টিপাত হয় না। এতে করে মাটিতে রসের ঘাটতি দেখা দেয়। ফলে গাছের স্বাভাবিক বৃদ্ধি ও বিকাশের জন্য দেহে প্রয়োজনীয় পানির ঘাটতি বিরাজ করে। এতে করে গাছ শুকিয়ে যায় এবং ফলন হ্রাস পায়। খরার কারণে ফসলের ফলন ১৫-৯০ ভাগ হ্রাস পেতে পারে। সুতরাং উপরের আলোচনা হতে বুঝা যায় যে, খরা অবস্থায় উৎপাদিত ফসলের ফলন হ্রাস পাবে অর্থাৎ কৃষকদের ওপর মারাত্মক প্রভাব পড়বে।


Explanation:


Sub-Questions:

================================================================================
Question #3 (ID: 769661)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
এ বছর মিঠাপুকুর গ্রামে কম বৃষ্টিপাত হয়েছে। কৃষকরা পর্যাপ্ত সেচ সুবিধাও পাচ্ছে না। এ সমস্যা নিয়ে তারা উপজেলা কৃষি কর্মকর্তার সাথে পরামর্শ করলেন। কৃষি কর্মকর্তা তাদের এ প্রতিকূল পরিবেশে চাষের জন্য উপযুক্ত ফসল নির্বাচন ও সেচ ব্যবস্থায় কিছু বিকল্প উপায় সম্পর্কে বলে দিলেন।

Options:
ক. জাবড়া প্রয়োগ কী?
খ. মাটিতে রসের ঘাটতি হলে কী সমস্যা হয়? ব্যাখ্যা কর।
গ. কৃষি কর্মকর্তার পরামর্শ মোতাবেক মিঠাপুকুর গ্রামের কৃষকরা কীভাবে পানি সংরক্ষণের ব্যবস্থা নিবেন? ব্যাখ্যা কর।
ঘ. &quot;প্রতিকূল পরিবেশে চাষের জন্য উপযুক্ত ফসল নির্বাচন একটি গুরুত্বপূর্ণ বিষয়&rdquo;- কৃষি কর্মকর্তার এ পরামর্শের সপক্ষে তোমার যুক্তি উপস্থাপন কর।


Correct Answer: 

Solution:
কশুকনা খড়, লতাপাতা, কচুরিপানা ইত্যাদি দিয়ে জমির মাটি ঢেকে দেওয়াকে জাবড়া প্রয়োগ বলে।
খগাছের স্বাভাবিক বৃদ্ধির জন্য প্রয়োজন বিভিন্ন পুষ্টি উপাদান ও পানি। গাছ এসব পুষ্টি উপাদান মাটি হতে পানির সাথে শোষণ করে থাকে। মাটিতে রসের ঘাটতি দেখা গেলে গাছের স্বাভাবিক বৃদ্ধি ও বিকাশের জন্য প্রয়োজনীয় পানির ঘাটতি অবস্থা বৃদ্ধি করে। এর ফলে গাছের ফলন কম হয়, অনেক সময় গাছ মারা যায়।
গউদ্দীপকে উল্লেখিত মিঠাপুকুর গ্রামে এ বছর কম বৃষ্টিপাত হয়েছে। কৃষি কর্মকর্তার পরামর্শ মোতাবেক মিঠাপুকুর গ্রামের কৃষকরা কীভাবে পানি সংরক্ষণের ব্যবস্থা নিবেন তা নিচে ব্যাখ্যা করা হলো-
খরা মৌসুমে মাটিতে পানির অভাব দেখা যায় এবং অনেক সময় সেচ সুবিধাও অপ্রতুল থাকে। তাই এ সময় কিছু বিশেষ পদ্ধতি ব্যবহার করে পানি সংরক্ষণ করা যায়। সূর্যের তাপে মাটি হতে পানি বাষ্পীভূত হয়ে যায়। আমরা যদি মাটির ছিদ্র বন্ধ করে বা. মাটিকে আঁটসাঁট করে রাখতে পারি তবে এ বাষ্পীভবন অনেকাংশে রোধ করা যায়। বৃষ্টির মৌসুম শেষ হওয়ার পর মাটিতে জো আসার সাথে সাথে অগভীর চাষ দিয়ে রাখলে মাটির উপরের সূক্ষ্ম ছিদ্রগুলো বন্ধ হয়ে যায়। প্রতি চাষের পর মই দিলেও মাটি আঁটসাঁট হয়ে যায়। শুকনা খড়, লতাপাতা, কচুরিপানা দিয়ে বীজ বা চারা রোপণের পর মাটি ঢেকে দিলেও রস সংরক্ষিত থাকে। বৃষ্টির মৌসুমে জমির বিভিন্ন স্থানে ছোট ছোট গর্ত করেও পানি সংরক্ষণ করে রাখা যায়। এতে পানি গড়িয়ে বাইরে চলে যায় না এবং এ পানি মাটি দ্বারা শোষিত হয়। মাটির রস দ্রুত শুকোতে থাকলে বীজ গজানোর পর মাটি হালকা আচড়ে দিলেও রস সংরক্ষিত থাকে। এসব এলাকায় সারি তৈরি করার সময় কৃষকেরা সূর্যালোকের বিপরীতে সারি তৈরি করে ফসল লাগান। এতে ফসলের ছায়া দুই সারির মাঝে পড়ে এবং পানির বাষ্পীভবন কমায়।
উল্লেখিত উপায়গুলো অবলম্বন করে মিঠাপুকুর গ্রামের কৃষকরা পানি সংরক্ষণের ব্যবস্থা নিবেন।
ঘউদ্দীপকে উল্লেখিত মিঠাপুকুর গ্রামে কম বৃষ্টিপাত হয়েছে এবং কৃষকরা পর্যাপ্ত সেচ সুবিধাও পাচ্ছে না। কৃষি কর্মকর্তা তাদের এ প্রতিকূল পরিবেশ অর্থাৎ খরায় চাষের জন্য উপযুক্ত ফসল নির্বাচনের কথা বলেন। প্রতিকূল পরিবেশে চাষের জন্য উপযুক্ত ফসল নির্বাচন একটি গুরুত্বপূর্ণ বিষয়&quot;- কৃষি কর্মকর্তার এ পরামর্শের সপক্ষে নিচে আমার যুক্তি উপস্থাপন করা হলো-
প্রতিকূল অবস্থা, বলতে আমরা বুঝি ফসল চাষের জন্য ও ভালো ফলনের জন্য উপযুক্ত নয় এমন অবস্থা। প্রতিকূল পরিবেশে চাষের জন্য একটি অন্যতম ফ্যবস্থা হলো উপযুক্ত ফসল নির্বাচন যা ঐ নির্দিষ্ট প্রতিকূল অবস্থাকে কাটিয়ে উঠতে পারে। প্রতিকূল অবস্থা যেমন খরায় এমন ফসল নির্বাচন করা হয় যাদের জীবনকাল কম এবং অন্যান্য ফসলের তুলনায় আগে পাকে যার ফলে এ স্বল্পায়ু জাতগুলো খরা মোকাবিলা করতে পারে। এতে খরা দেখা দেওয়ার পূর্বেই গাছের বৃদ্ধি পূর্ণতা পায় ও ফলন আসে।
তাই স্বল্পায়ু জাতের ফসলে খরার বিরূপ প্রভাব পড়ে না। এছাড়া অন্যান্য প্রতিকূল অবস্থা যেমন বন্যায় এমন ফসল নির্বাচন করা হয় যারা দীর্ঘ সময়ের জলাবদ্ধতা সহ্য করতে পারে এবং লবণাক্ত প্রতিকূল অবস্থায় কিছু ফসল নির্বাচন করা হয় যারা কোষের ঘনত্ব নিয়ন্ত্রণের মাধ্যমে লবণাক্ত মাটিতে টিকে থাকে। এভাবে বিভিন্ন প্রতিকূল অবস্থায়, নিজেদের টিকিয়ে রেখে উপযুক্ত ফলন দেয় এমন ফসল চাষ করা হয় এবং অন্যান্য ব্যবস্থা এর মতো কার্যকরী নয়।
সুতরাং উপরের আলোচনা হতে বুঝা যায় যে, &quot;প্রতিকূল পরিবেশে চাষের জন্য উপযুক্ত ফসল নির্বাচন একটি গুরুত্বপূর্ণ বিষয়&quot;- কৃষি কর্মকর্তার এ পরামর্শটি অত্যন্ত যুক্তিযুক্ত।


Explanation:


Sub-Questions:

================================================================================
Question #4 (ID: 769660)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
রাজশাহীর বাসিন্দা সাইদুজ্জামান তার পুকুরে বহুদিন থেকে মাছ চাষ করে জীবিকা নির্বাহ করেন। গত দুই বছর যাবৎ দীর্ঘ খরায় তার অনেক মাছ মারা যাওয়ায় উৎপাদন মারাত্মকভাবে হ্রাস পেলে সে বিষয়টি নিয়ে মৎস্য কর্মকর্তার সাথে পরামর্শ করে। তিনি সাইদুজ্জামানকে উদ্ভূত সমস্যা সমাধানে পোনার আকার, বিশেষ প্রজাতির মাছ চাষ ও প্রয়োজনীয় মুহূর্তে বিশেষ উপায়ে পানি সরবরাহের পরামর্শ দেন। তিনি আরও বলেন, "লবণাক্ততার মতো প্রতিকূল পরিবেশে মাছ চাষ এখন আর সমস্যা নয়।"

Options:
ক. কোন সময় প্রকৃতিতে ঘাস উৎপাদন কমে যায়?
খ. বিরূপ আবহাওয়া মোকাবিলা একটি স্বল্পমেয়াদি কার্যক্রম ব্যাখ্যা কর।
গ. মৎস্য কর্মকর্তা উক্ত পরিবেশে সাইদুজ্জামানকে মাছ চাষের যে পরামর্শ দিয়েছিলেন তা বর্ণনা কর।
ঘ. মৎস্য কর্মকর্তার শেষোক্ত উক্তিটি বিশ্লেষণ কর।


Correct Answer: 

Solution:
কখরার সময় প্রকৃতিতে ঘাস উৎপাদন কমে যায়।
খস্বাভাবিক আবহাওয়ায় যেকোনো ধরনের কৃষিজ উৎপাদন স্বাভাবিক থাকে। কিন্তু মাঝে মাঝে এ আবহাওয়া স্বাভাবিক না থেকে বিরূপ হয়ে ওঠে। তখন কিছু পদক্ষেপ অবলম্বন করে ফসল বা গবাদিপশুকে ক্ষতির হাত থেকে বাঁচানো হয় পুনরায় স্বাভাবিক আবহাওয়া ফিরে না আসা পর্যন্ত। এ কারণেই বিরূপ আবহাওয়া মোকাবেলা একটি স্বল্পমেয়াদি কার্যক্রম।
গখরা চলাকালীন সময়ে মাছ চাষে সমস্যার মুখোমুখী হলে সাইদুজ্জামান মৎস্য কর্মকর্তার সাথে এ নিয়ে আলোচনা করেন। মৎস্য কর্মকর্তা তাকে উক্ত সমস্যা সমাধানে পোনার আকার, বিশেষ প্রজাতির মাছ চাষ ও প্রয়োজনীয় সময়ে পানি সরবরাহের পরামর্শ দেন। খরা চলাকালীন সময়ে পানির ঘাটতি দেখা দেয় বলে এখানে ছোট পোনা ব্যবহার না করে বড় পোনা ব্যবহার করলে অল্প সময়ে ভালো ফলন পাওয়া যায়। এছাড়াও তেলাপিয়ার মতো কিছু কিছু মাছের জাত খরা সহ্য করতে পারে এবং দ্রুত ফলন দেয়। খরা চলাকালীন সময়ে পুকুরে পানি খুব কমে গেলে বা তাপমাত্রা বেড়ে গেলে পুকুরে কৃত্রিম সেচ দিয়ে পানি সরবরাহ করলে মাছ মারা যায় না। মৎস্য কর্মকর্তা সাইদুজ্জামানকে উক্ত পরামর্শগুলোই দিয়েছিলেন।
ঘমৎস্য কর্মকর্তা শেষোক্ত উক্তিটিতে বলেছিলেন যে বন্যা ও লবণাক্ততার মতো প্রতিকূল পরিবেশেও এখন মাছ চাষ করা সম্ভব। প্রতিকূল পরিবেশে যে কোনো ধরনের ফসলের উৎপাদন কমে যায়। কিন্তু এ প্রতিকূল অবস্থা সাময়িক এবং এ থেকে উত্তরণের অনেক উপায়ও আবিষ্কার হয়েছে। এসব পদ্ধতি যথা সময়ে যথাযথভাবে প্রয়োগ করে প্রতিকূল পরিবেশেও মাছ চাষ সম্ভব। যেমন- বন্যাপ্রবণ এলাকায় আগে থেকেই উঁচু পাড়ওয়ালা পুকুরে মাছের পোনা সংরক্ষণ করে রাখা যায় এবং একই পুকুরে একটি দীর্ঘ ও একটি স্বল্পমেয়াদি চাষ পদ্ধতি নেওয়া যায়। একইভাবে উপকূলবর্তী এলাকায় বিশেষ প্রজাতির মাছ নির্বাচন করা যেতে পারে যেমন- ভেটকি, বাটা, পারশে ইত্যাদি। সুতরাং বন্যা বা লবণাক্ত পরিবেশেও মাছ চাষ করা সম্ভব যদি সঠিক পদ্ধতি অবলম্বন করা যায়।


Explanation:


Sub-Questions:

