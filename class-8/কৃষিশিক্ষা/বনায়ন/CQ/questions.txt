================================================================================
Question #1 (ID: 800170)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
আতিকুর রহমানের বসবাসের বাড়ির আয়তন ১ একর। তার বসতবাড়ির আঙিনায় একটি পুকুর, কিছু পরিমাণ উঁচু পতিত জমি রয়েছে। কিন্তু কোনো কৃষি জমি নেই। সন্তানদের লেখাপড়া ও সাংসারিক খরচ চালাতে তিনি সমস্যায় পড়েন। অতঃপর আতিকুর রহমান দুটি গাভী ও বিভিন্ন ধরনের বৃক্ষের চারা ক্রয় করে সেগুলো থেকে উৎপাদনের জন্য কার্যক্রম গ্রহণ করলেন।

Options:
ক. কৃষি বনায়ন কী?
খ. মিশ্র বৃক্ষ রোপণের প্রয়োজনীয়তা ব্যাখ্যা কর।
গ. আতিকুর রহমানের বাড়ির আঙিনার প্রেক্ষাপটে একটি কৃষি বনায়নের নকশা বর্ণনা কর।
ঘ. আতিকুর রহমানের সংসারের আর্থিক উন্নয়নে তার কার্যক্রম বিশ্লেষণ কর।


Correct Answer: 

Solution:
ককৃষি ও বনজ বৃক্ষের সম্মিলিত চাষকে কৃষি বনায়ন বলে।
খমিশ্র বৃক্ষ রোপণের প্রয়োজনীয়তা নিচে দেওয়া হলো-
১. এলাকাভিত্তিক বৃক্ষরোপণের প্রজাতি নির্বাচন করা যায়।
২. এলাকায় বসবাসকারী জনগণের সব রকম চাহিদা মেটানো যায়।
৩. পশুপাখি ও কীটপতঙ্গের আবাস সৃষ্টি হয় এবং খাদ্যের চাহিদা মেটে।
৪. পরিবেশের ভারসাম্য বজায় থাকে।
৫. গ্রামীণ জনসাধারণের কাজের ক্ষেত্র বাড়ে, অর্থনৈতিক সমৃদ্ধি আসে, ফলে দারিদ্র্য বিমোচন হয়।
গআতিকুর রহমানের ১ একর আয়তনের বাড়িতে একটি পুকুর ও কিছু পরিমাণ উঁচু পতিত জমি আছে। তিনি তার আয় বাড়াতে দুটি গাভী ও বৃক্ষের চারা ক্রয় করেন। এক্ষেত্রে তার বাড়ির আঙ্গিনার কৃষি বনায়নের নকশা নিম্নরূপ হবে-
[Image]
ঘআতিকুর রহমানের কোনো কৃষি জমি নেই। সম্পদ বলতে আছে তার বসতবাড়ির আঙ্গিনার পুকুর এবং কিছু পরিমাণ পতিত উঁচু জমি। সন্তানদের লেখাপড়া ও সংসারের খরচ মেটানোর জন্য, তিনি দুটি গাভী ও বিভিন্ন ধরনের বৃক্ষের চারা ক্রয় করে উৎপাদনের কার্যক্রম গ্রহণ করেন। আতিকুর রহমানের এ কার্যক্রম বসতবাড়িতে কৃষি বনায়নের অন্তর্ভুক্ত। এ কার্যক্রমের আওতায় আতিকুর রহমান গরু দুটি থেকে যে দুধ পাবে তা বাজারে বিক্রি করতে পারবে। রোপিত গাছগুলো থেকে একদিকে সে যেমন তার পরিবারের চাহিদা পূরণ করতে পারবে, অন্যদিকে অতিরিক্ত সবজি, ফল বিক্রি করে অনেক অর্থ উপার্জন করতে পারবে। জ্বালানি কাঠ ও পশু খাদ্যের সংস্থানও তার বন থেকে করতে পারবে। মোটকথা সব ধরনের সমস্যা মোকাবেলায় তার উদ্যোটি কার্যকর ভূমিকা রাখতে পারবে।


Explanation:


Sub-Questions:

================================================================================
Question #2 (ID: 800174)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
আনিস সাহেব গ্রামে বসবাস করেন। তিনি ঐ গ্রামেরই একটি ক্লাবের সভাপতি। তিনি প্রায়ই ভাবেন, গ্রামের পতিত জমিগুলো কীভাবে আবাদযোগ্য করা যায়? এদিকে কৃষি বনায়ন সম্পর্কে তাঁর ভালো ধারণা আছে। তিনি ক্লাবের অন্যান্য সদস্যদের নিয়ে জমির মালিকদের সাথে কথা বলেন এবং তাদের কাছ থেকে ইতিবাচক সাড়া পেয়ে তিনি সকলকে নিয়ে জমিগুলোতে পুকুর খনন করে মাছ চাষ শুরু করেন এবং চারপাশের খালি জায়গায় নানা ধরনের ফল ও বৃক্ষজাতীয় গাছের চারা লাগান। তাছাড়া একপাশে কিছু ঘাসেরও আবাদ করেন।

Options:
ক. স্ট্রিপ বনায়ন কাকে বলে?
খ. আমাদের দেশে কৃষি বনায়ন জরুরি কেন?
গ. আনিস সাহেবের উদ্যোগটি যেসব সুবিধা নিশ্চিত করবে তা ব্যাখ্যা কর।
ঘ. বাংলাদেশের জনগণের সচেতনতা সৃষ্টিতে আনিস সাহেবের উদ্যোগটি মূল্যায়ন কর।


Correct Answer: 

Solution:
কসড়ক ও বাঁধের ধারে কোথাও এক সারিতে, কোথাও দুই বা তিন সারিতে বনায়ন করা হয়ে থাকে। বৃক্ষ রোপণের এ পদ্ধতিকে বলা হয় সারিবদ্ধ বনায়ন বা স্ট্রিপ বনায়ন।
খআমাদের দেশে কৃষি বনায়ন জরুরি কারণ বাংলাদেশ একটি - জনবহুল দেশ এবং ভূমি সীমিত। বিশাল জনসংখ্যার চাহিদা মেটাতে এ ভূমি সক্ষম নয়। কৃষি বনায়নের মাধ্যমে একই জমিতে বৃক্ষ, ফসল, পশুপাখি ও মৎস্য উৎপাদন করা যায়। সব উপাদান সমন্বিতভাবে পরিবেশকে সমৃদ্ধ রাখে। অর্থনৈতিকভাবে এ বনায়ন লাভজনক।
গউদ্দীপকে উল্লেখিত আনিস সাহেব গ্রামে বসবাস করেন। আনিস সাহেব কৃষি বনায়নের উদ্যোগ গ্রহণ করেন। এ উদ্যোগটি যেসব সুবিধা নিশ্চিত করবে তা নিচে ব্যাখ্যা করা হলো:
১. খাদ্য চাহিদার সংস্থান করতে পারবে।
২. গৃহ নির্মাণ ও আসবাবপত্র তৈরির সামগ্রী পাবে।
৩. জ্বালানি সমস্যা মেটাতে পারবে।
৪. অর্থ আয়ের ব্যবস্থা হবে, কর্মসংস্থান বাড়বে ফলে দারিদ্র্য বিমোচন হবে।
৫. স্থানীয় উপকরণ ব্যবহার করেই কাজ সম্পাদন করতে পারবে।
৬. মাটির ক্ষয় রোধ হবে ও মাটির উর্বরতা বৃদ্ধি পাবে।
৭. পরিবেশ জীবের বসবাস উপযোগী হবে।
৮. পশু-পাখির খাদ্য ও আবাসস্থল সৃষ্টি হবে।
৯. বৃষ্টিপাত বেশি হবে।
ঘউদ্দীপকে উল্লেখিত আনিস সাহেব কৃষি বনায়নের উদ্যোগ গ্রহণ করেন। বাংলাদেশের জনগণের সচেতনা সৃষ্টিতে আনিস সাহেবের উদ্যোগটি নিচে মূল্যায়ন করা হলো-
কৃষি বনায়ন হলো এক ধরনের ভূমি উৎপাদন ব্যবস্থাপনা পদ্ধতি। এ পদ্ধতিতে সুপরিকল্পিতভাবে বনায়ন করা হয়। এ ধরনের বনায়নে একই জমিতে বৃক্ষ, ফসল, পশুপাখি ও মৎস্য উৎপাদন করা হয়। এ বনায়নে কোনো উপাদান অন্য উপাদানকে ব্যবহার করে না। বাংলাদেশ একটি জনবহুল দেশ কিন্তু ভূমির পরিমাণ অনেক কম। বিশাল জনসংখ্যার চাহিদা মেটাতে এ ভূমি সক্ষম নয়। এ অবস্থায় জনসাধারণের সার্বিক চাহিদা মেটানো এবং দেশের পরিবেশের ভারসাম্য বজায় রাখার কৌশল হলো ভূমির বহুমুখী ব্যবহার বাড়ানো। ভূমির বহুমুখীকরণের একটি উপায় হলো কৃষি বনায়ন। এর মাধ্যমে জনগণের মাঝে সচেতনতা সৃষ্টি হবে মানুষ সাধারণ কৃষি খামার, রাস্তা ও বাঁধের ধারে, বাড়ির আঙ্গিনা প্রতিষ্ঠানের চারপাশে কৃষি বনায়নের সৃষ্টি করবে এবং অন্যদের উদ্বুদ্ধ করবে।


Explanation:


Sub-Questions:

================================================================================
Question #3 (ID: 800177)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
মেহেদী এ বছর কৃষি বিশ্ববিদ্যালয় থেকে পাস করেছেন। তিনি তাদের বাড়ির মজাপুকুর পরিষ্কার করে সঠিকভাবে প্রস্তুত করে মাছের পোনা ছাড়েন। পুকুর পাড় ও তৎসংলগ্ন পতিত জায়গায় যথাযথ নিয়মে গাছ লাগান। তার এ কার্যক্রমের ফলে তার পরিবার সচ্ছল হয়ে ওঠে।

Options:
ক. অ্যালি ক্রপিং কী?
খ. মিশ্র বৃক্ষরোপণের প্রয়োজনীয়তা ব্যাখ্যা কর।
গ. মেহেদী তাদের পুকুর পাড়ে কীভাবে বনায়ন করবেন তা ব্যাখ্যা কর।
ঘ. বাংলাদেশের প্রেক্ষাপটে মেহেদীর কার্যক্রমের গুরুত্ব মূল্যায়ন কর।


Correct Answer: 

Solution:
কঅ্যালি ক্রপিং হলো কৃষি বনায়নের একটি সফল পদ্ধতি। যেখানে সাধারণত লিগিউম জাতীয় গুল্ম বা বৃক্ষ নির্দিষ্ট দূরত্বে ঘন সারিবদ্ধভাবে লাগানো হয় এবং দুই সারির মাঝে কৃষিজ ফসলের চাষ করা হয়।
খমিশ্র বৃক্ষ রোপণ অত্যন্ত প্রয়োজনীয়। মিশ্র বৃক্ষ রোপণের মাধ্যমে এলাকায় বসবাসকারী জনগণের সব রকম চাহিদা মেটানো যায়। এলাকাভিত্তিক বৃক্ষরোপণের প্রজাতি নির্বাচন করা যায়। পশুপাখি ও কীটপতঙ্গের আবাস সৃষ্টি হয় এবং খাদ্যের চাহিদা মেটে। পরিবেশের ভারসাম্য বজায় থাকে। গ্রামীণ জনসাধারণের কাজের ক্ষেত্র বাড়ে, অর্থনৈতিক সমৃদ্ধি আসে, ফলে দারিদ্র্য বিমোচন হয়।
গউদ্দীপকে উল্লেখিত মেহেদী তাদের বাড়ির মজাপুকুর পরিষ্কার করে সঠিকভাবে প্রস্তুত করে মাছের পোনা ছাড়েন ও পুকুর পাড় ও তৎসংলগ্ন পতিত জায়গায় যথাযথ নিয়মে গাছ লাগান। মেহেদী তাদের পুকুর -পাড়ে যেভাবে বনায়ন করবে তা নিচে ব্যাখ্যা করা হলো:
মেহেদী মাছ চাষের সাথে সাথে পুকুরের ঢালু পাড়ে মাচার মাধ্যমে লতা জাতীয় শাকসবজি লাগাতে পারে। পানির প্রান্তসীমায় বিভিন্ন জলজ উদ্ভিদ এবং উঁচু পাড়ে ফলজ বৃক্ষ চাষ করতে পারে।
তবে পুকুরের পূর্ব, দক্ষিণ ও পশ্চিম পাড়ে কোনো বড় গাছ রাখা যাবে না। কারণ পুকুরটিতে খোলামেলা ও প্রচুর আলো বাতাসের ব্যবস্থা রাখতে হবে।
ঘউদ্দীপকের উল্লেখিত মেহেদীর কার্যক্রমটি হলো মৎস্য, বৃক্ষ ও ফসল চাষ পদ্ধতি। নিচে বাংলাদেশের প্রেক্ষাপটে মেহেদীর কার্যক্রমের গুরুত্ব মূল্যায়ন করা হলো-
বাংলাদেশ একটি জনবহুল দেশ। এদেশে প্রতি বছর অন্তত ১% হারে আবাদি জমি কমে যাচ্ছে কিন্তু ১.৩৯% হারে জনসংখ্যা বাড়ছে। বর্ধিত - জনসংখ্যার জন্য প্রয়োজনীয় খাদ্য যেমন- আমিষ, খনিজের যোগান দেওয়া কষ্টকর হয়ে পড়ছে। বাংলাদেশের মতো দেশে গড় আমিষ ও শাকসবজি গ্রহণের পরিমাণ অত্যন্ত কম যা ভবিষ্যৎ প্রজন্মকে মেধাশূন্যতায় ঠেলে দিতে পারে। মেহেদীর কার্যক্রমের মাধ্যমে মাছ চাষের সাথে সাথে পুকুরের ঢালু পাড়ে মাচার মাধ্যমে শাকসবজি চাষ করা যায় এবং উঁচু পাড়ে ফলজ বৃক্ষ চাষ করা যায়। যার ফলে অব্যবহৃত জমি ব্যবহারের মাধ্যমে একসাথে মৎস্য, বিভিন্ন শাকসবজি ও ফলমূল পাওয়া যায় যা দিয়ে ব্যক্তি ও পারিবারিক পর্যায়সহ জাতীয় পর্যায়েও আমিষ, বিভিন্ন প্রয়োজনীয় উপাদানের অভাব মেটানো যাবে।
সুতরাং উপরের আলোচনা হতে বুঝা যায় যে, বাংলাদেশের প্রেক্ষাপটে মেহেদীর কার্যক্রম অত্যন্ত গুরুত্বপূর্ণ।


Explanation:


Sub-Questions:

================================================================================
Question #4 (ID: 800211)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
নিচের চিত্র দুটি লক্ষ কর-

[Image]

Options:
ক. মাধ্যমের উপর নির্ভর করে নার্সারিকে কত ভাগে বিভক্ত করা যায়?
খ. কৃষিক্ষেত্রে নার্সারির প্রয়োজনীয়তা লিখ।
গ. চিত্র: ১ এর মাটি প্রস্তুতপ্রণালি ব্যাখ্যা কর।
ঘ. চিত্রে প্রদর্শিত চারা রোপণ পদ্ধতি বিশ্লেষণ কর।


Correct Answer: 

Solution:
কমাধ্যমের উপর নির্ভর করে নার্সারিকে দুই ভাগে বিভক্ত করা যায়।
যথা-
১. পলিব্যাগ নার্সারি ও
২. বেড নার্সারি।
খকৃষি ক্ষেত্রে নার্সারির প্রয়োজনীয়তা নিচে লিখা হলো-
১. রোপণের জন্য সব সময় নার্সারিতে সুস্থ, সবল ও সব বয়সের চারা পাওয়া যায়।
২. নার্সারিতে সহজেই চারার যত্ন নেওয়া যায়।
৩. গর্জন, শাল, তেলসুর প্রভৃতি গাছের বীজ গাছ থেকে ঝরার ২৪ ঘণ্টার মধ্যে রোপণ করতে হয়। এসব উদ্ভিদের চারা তৈরির জন্য নার্সারিই উত্তম স্থান। নার্সারিতে অল্প শ্রমে ও কম খরচে চারা তৈরি করা যায়। চারা বিপণন ও বিতরণে সুবিধা হয়।
গউদ্দীপকে উল্লেখিত চিত্র-১ হলো পলিব্যাগে বীজ রোপণ। এর জন্য মাটি প্রস্তুতপ্রণালি নিচে ব্যাখ্যা করা হলো-
পলিব্যাগে বীজ রোপণের জন্য প্রথমে মাটি ভেঙে গুঁড়া করে নিতে হবে। এরপর ৪ ভাগের ৩ ভাগ মাটি ও ১ ভাগ গোবর বা কম্পোস্ট সার ভালো করে মেশাতে হবে। পলিব্যাগের তলাসহ দুই সারিতে ৮টি ছিদ্র করে পলিব্যাগে ভালো করে মাটি ভর্তি করতে হবে। তারপর ছায়াযুক্ত সমতল জায়গায় সারিবদ্ধভাবে পলিব্যাগগুলো সাজিয়ে মাটি ভর্তি পলিব্যাগের উপরে আঙুল দিয়ে দুটি গর্ত করে প্রতিটি গর্তে একটি করে বীজ দিতে হবে। গুঁড়া মাটি দিয়ে বীজ, ভালোভাবে ঢেকে দিয়ে প্রতিদিন সকাল-বিকাল ঝাঁঝর দিয়ে পরিমিত পানি দিতে হবে।
ঘউদ্দীপকে প্রদর্শিত চিত্রটি হলো পলিব্যাগে চারা রোপণ পদ্ধতি। নিচে পলিব্যাগে চারা রোপণ পদ্ধতি বিশ্লেষণ করা হলো-
পলিব্যাগে চারা রোপণ 'অথবা চারা তৈরির জন্য যে উপকরণগুলো লাগবে সেগুলো হলো বীজ, দোআঁশ মাটি, গোবর, কম্পোস্ট, ১৫ সে.মি. &times; ১০ সে.মি. আকারের পলিব্যাগ, পানি দেওয়ার ঝাঁঝর। এজন্য মাটি ভেঙে গুঁড়া করে নিতে হবে। ৪ ভাগের ৩ ভাগ মাটি ও ১ভাগ গোবর বা কম্পোস্ট ভালোভাবে মেশাতে হবে। পলিব্যাগের তলাসহ দুই সারিতে ৮টি করে ছিদ্র করে পলিব্যাগে মাটি ভর্তি করতে হবে। ছায়াযুক্ত স্থানে পলিব্যাগগুলোকে রেখে, পলিব্যাগের উপর আঙুল দিয়ে দুটি গর্ত করে একটি গর্তে বীজ দিয়ে গুঁড়া মাটি দিয়ে ঢেকে দিতে হবে। নিয়মিত ঝাঁঝর দিয়ে পানি দিতে হবে এবং চারার উচ্চতা ১৫ সে.মি. হওয়া পর্যন্ত পর্যবেক্ষণ করতে হবে।


Explanation:


Sub-Questions:

================================================================================
Question #5 (ID: 800214)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
হারুন মিয়ার নার্সারি করার সখ দীর্ঘদিনের। কিন্তু নার্সারি কীভাবে করতে হয় তা তিনি জানেন না। অভিজ্ঞ নার্সারি মালিক আলেক সাহেবের কাছ থেকে এ ব্যাপারে পরামর্শ নেন। আলেক সাহেব তাকে স্থায়ী নার্সারি করার পরামর্শ দেন। তিনি তাকে স্থান নির্বাচন ও নার্সারি তৈরির কৌশল শিখিয়ে দেন। সে থেকে হারুন মিয়া একজন সফল নার্সারি মালিক।

Options:
ক. নার্সারি কী?
খ. গাছ কীভাবে পরিবেশকে ঠান্ডা রাখে? ব্যাখ্যা কর।
গ. স্থায়ী নার্সারি স্থাপন ও স্থান নির্বাচনে বিবেচ্য বিষয়গুলো কী কী? পাঠ্যবইয়ের আলোকে বর্ণনা কর।
ঘ. হারুন মিয়ার সিদ্ধান্তটি মূল্যায়ন কর।


Correct Answer: 

Solution:
কনার্সারি হলো চারা উৎপাদন কেন্দ্র যেখানে চারা উৎপাদন করে রোপণের পূর্ব পর্যন্ত পরিচর্যা ও রক্ষণাবেক্ষণ করা হয়।
খগাছ ছায়া প্রদান করে বায়ুমণ্ডলের অতিরিক্ত কার্বন ডাইঅক্সাইড গ্রহণ করে ও অক্সিজেন ত্যাগ করে। এছাড়া প্রস্বেদনের মাধ্যমে গাছ পরিবেশে জলীয় বাষ্পের পরিমাণ বাড়িয়ে পরিবেশকে ঠান্ডা রাখে।
গস্থায়ী নার্সারি স্থাপন ও স্থান নির্বাচনে বিবেচ্য বিষয়গুলো হলো:
১. স্থান নির্বাচন
২. রাস্তা ও পথ,
৩. নার্সারি জায়গার পরিমাণ নির্ণয়,
৪. সেচ ব্যবস্থা,
৫. বেড়া নির্মাণ,
৬. নর্দমা ও পার্শ্বনালা,
৭. ভূমি উন্নয়ন,
৮. নার্সারি ব্লক,
৯. অফিস ও বাসস্থান,
১০. নার্সারি বেড ও
১১. বিদ্যুতায়ন,
১২. পরিদর্শন পথ।
ঘউদ্দীপকে উল্লেখিত হারুন মিয়া স্থায়ী নার্সারি স্থাপনের সিদ্ধান্ত নেন। নিচে হারুন মিয়ার সিদ্ধান্তটি মূল্যায়ন করা হলো:
যেকোনো দেশের বনায়ন কর্মসূচি সফল করার জন্য চাই মানসম্মত সুস্থ সবল চারা গাছ। সুস্থ সবল চারা না হলে বনায়ন কার্যক্রম ব্যর্থ হয়ে যেতে পারে। আর সুস্থ সবল ও চারা উৎপাদন করার জন্য দরকার উপযুক্ত নার্সারি। বাংলাদেশে বনায়ন কার্যক্রমের অনেক কর্মসূচি চালু থাকলেও নার্সারির সংখ্যা খুব কম। যেগুলো আছে তার বেশির ভাগই আবার মানসম্মত সুস্থ সবল চারা উৎপাদনে সক্ষম নয়। এতে করে ভালো চারার অভাবে অনেক ক্ষেত্রেই চারাগাছগুলো মারা যায়। এ অবস্থায় বনায়ন কার্যক্রমকে বেগবান করতে হলে মানসম্পন্ন নার্সারির সংখ্যা বাড়াতে হবে। হারুন মিয়া যেহেতু প্রশিক্ষণের মাধ্যমে নার্সারি স্থাপন করেছে, তাই আশা করা যায় তার নার্সারিতে সুস্থ সবল চারা উৎপাদন হবে, যা বনায়ন কার্যক্রমকে সফলতা লাভে সহায়তা করবে। শুধু তাই নয় এ নার্সারিতে অনেকের কর্মসংস্থানেরও সুযোগ সৃষ্টি হবে।
সুতরাং উপরের আলোচনা হতে বুঝা যায় যে, হারুন মিয়ার সিদ্ধান্তটি একটি ভালো উদ্যোগ।


Explanation:


Sub-Questions:

================================================================================
Question #6 (ID: 800164)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
আলোকদিয়া দাখিল মাদ্রাসার পাশ ঘেঁষে বড় একটি খাল বয়ে গেছে। মাদ্রাসার সুপার খালের পাড়সংলগ্ন মাদ্রাসার আঙিনায় সামাজিক বনায়নের কার্যক্রম গ্রহণ করলেন। মাদ্রাসার শিক্ষার্থীরা যথাযথ নিয়ম অনুসরণ করে বিভিন্ন জাতের গাছ রোপণ করে সামাজিক বনায়নে সফল হলো। সামাজিক বনায়নে সচেতনতা সৃষ্টিমূলক বিভিন্ন পোস্টার তৈরি করে র‍্যালির উদ্যোগ গ্রহণ করল।

Options:
ক. নার্সারি কী?
খ. গাছ কীভাবে পরিবেশকে ঠান্ডা রাখে? ব্যাখ্যা কর।
গ. শিক্ষার্থীদের কার্যক্রমের সফলতার কৌশল ব্যাখ্যা কর।
ঘ. এলাকার জনগণের সচেতনতা সৃষ্টিতে শিক্ষার্থীদের উদ্যোগটি মূল্যায়ন কর।


Correct Answer: 

Solution:
কনার্সারি হলো চারা উৎপাদন কেন্দ্র যেখানে চারা উৎপাদন করে রোপণের পূর্ব পর্যন্ত পরিচর্যা করা হয়।
খগাছ ছায়া প্রদান করে ও অতিরিক্ত CO₂ গ্রহণ করে O₂ ত্যাগ করে। এ ছাড়াও প্রস্বেদনের মাধ্যমে গাছ পরিবেশে জলীয় বাষ্পের পরিমাণ বাড়িয়ে পরিবেশকে ঠান্ডা রাখে।
গআলোকদিয়া দাখিল মাদ্রাসার শিক্ষার্থীরা বিদ্যালয়ের আঙিনায় সামাজিক বনায়ন কার্যক্রম গ্রহণ করেছে। নিজের প্রচেষ্টায় সঠিক কৌশল অবলম্বন করে উদ্ভিদ বান্ধবপরিবেশ তৈরির প্রক্রিয়াকেই সামাজিক বনায়ন বলা হয়। সামাজিক বনায়নের আওতায় ঐ মাদ্রাসার শিক্ষার্থীরা যথাযথ নিয়ম অনুসরণ করে খাল পাড় ও মাদ্রাসার আঙ্গিনায় বিভিন্ন জাতের গাছ রোপণ করে। শুধু তাই নয় তারা এ কাজে এলাকার অন্যদের উৎসাহিত করার জন্য র&zwj;্যালি বের করে সবাইকে. এ কাজে অংশগ্রহণ করায়। মোটকথা তারা বনায়ন কার্যক্রমকে সফল করার জন্য সব ধরনের ব্যবস্থা গ্রহণ করেন। এ কারণেই তাদের কার্যক্রমটি সফল হয়েছিল।
ঘসামাজিক বনায়নে জনগণের সহযোগিতা ও অংশগ্রহণ অনেক গুরুত্বপূর্ণ। একটি দেশের মোট আয়তনের ২৬ ভাগ বন থাকা উচিত। কিন্তু আমাদের দেশে প্রয়োজনের তুলনায় তা অত্যন্ত কম। ক্রমবর্ধমান জনসংখ্যার খাদ্য চাহিদা মিটিয়ে অতিরিক্ত বনভূমি তৈরি করা সম্ভব নয়। একমাত্র সামাজিক বনায়নই পারে বাংলাদেশে বনের পরিমাণ বৃদ্ধি করে পরিবেশের ভারসাম্য ফিরিয়ে আনতে। জনগণকে সামাজিক বনায়নে উদ্বুদ্ধ করতে হলে এর সুফলগুলোকে তাদের সামনে উপস্থাপন করতে হবে। আলোকদিয়া দাখিল মাদ্রাসার শিক্ষার্থীরা তাদের মাদ্রাসায় সফলভাবে সামাজিক বনায়ন করার পর বিভিন্ন পোস্টার ও র&zwj;্যালির মাধ্যমে এ সংক্রান্ত তথ্য এলাকাবাসীদের জানায়। এলাকার জনগণের সচেতনতা সৃষ্টিতে তাদের এই উদ্যোগটি যথাযথ।


Explanation:


Sub-Questions:

