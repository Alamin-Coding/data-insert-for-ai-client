================================================================================
Question #1 (ID: 674052)
--------------------------------------------------------------------------------
Type: CQ | Book: গার্হস্থ্যবিজ্ঞান | Years: 2025 | Boards:  | Tags: গার্হস্থ্যবিজ্ঞান
--------------------------------------------------------------------------------
Question:
১২ বছর বয়সী মীম মায়ের সাথে থাকে। মা তাকে স্কুলে
নিয়ে যায়। স্কুলের বন্ধুদের সাথে মীম মাকে নিয়েই গল্প করে।
একদিন বন্ধুরা তাকে প্রশ্ন করে, তুমি তো প্রতিদিন মায়ের গল্প করো।
তোমার বাবার কথা কিছু বলনা কেন? বন্ধুদের প্রশ্নের উত্তর না দিতে
পেরে মীম চুপ করে থাকে। ফলে মীমের স্কুলে যাওয়ার আগ্রহ কমে
যায়। মেয়ের স্কুলে যাওয়ার অনিহা দেখে মা মেয়েকে বোঝাতে চেষ্টা
করে, তুমি পড়াশোনায় খুব ভালো, প্রতিদিন স্কুলে গেলে ও মনোযোগ
সহকারে পড়লে ভালো রেজাল্ট করতে পারবে। নিজেকে প্রতিষ্ঠিত
করতে পারবে।

Options:
ক. নৈতিক বিকাশ কাকে বলে? ১
খ. মায়ের বুকের প্রথম উৎপন্ন দুধের নাম কী? ব্যাখ্যা করো। ২
গ. মীমের স্কুলে না যাওয়া পারিবারিক বিপর্যয়ের কোন কারণটিকে নির্দেশ করে ব্যাখ্যা করো। ৩
ঘ. মীমের মা শিশু পরিচালনার কোন নীতি অনুসরণ করছে বলে তুমি মনে কর? মতামত দাও। ৪


Correct Answer: 

Solution:
৩নং প্রশ্নের উত্তর
ক. সামাজিক ও ধর্মীয় রীতিনীতির ওপর ভিত্তি করে ভালো-মন্দ, ন্যায়-অন্যায় বোধ গড়ে ওঠা, অন্যায়ের জন্য অনুশোচনা করা, ন্যায় কাজের জন্য তৃপ্তি পাওয়াই নৈতিক বিকাশ।
খ. মায়ের বুকের প্রথম দুধকে শালদুধ বা কলোস্ট্রাম বলা হয়।
শিশুর প্রথম খাবার হিসেবে শালদুধ শিশুর প্রথম টিকা হিসেবে কাজ
করে। শালদুধ নানা রকম প্রতিরোধমূলক সক্রিয় কোষ, অ্যান্টিবডি ও
অন্যান্য প্রতিরক্ষামূলক প্রোটিন সমৃদ্ধ হওয়ায় শিশুর বহু রোগ সংক্রমণ
প্রতিরোধ করে।

গ. মীমের স্কুলে না যাওয়া পারিবারিক বিপর্যয়ের পরিবারে ভাঙন
কারণটিকে নির্দেশ করে।
স্বামী-স্ত্রীর মতের অমিল, পরস্পরের সমঝোতার অভাব, দ্বিতীয় বিয়ে
ইত্যাদি পারিবারিক ভাঙনের অন্যতম কারণ। বেশির ভাগ ক্ষেত্রে
সন্তানেরা ছোট অবস্থায় পরিবারের ভাঙনের আশঙ্কা বেশি থাকে।
মা-বাবার বিবাহ বিচ্ছেদ বা পৃথকভাবে অবস্থানে ছেলে-মেয়েদের মনে
হতাশা, দ্বন্দ্ব, পড়াশোনায় মনোযোগের অভাব প্রভৃতি মানসিক সমস্যা
দেখা দেয়। পরিবারে ছোট শিশু থাকলে তাকে যদি বাবার কাছে
থাকতে হয় তবে মায়ের স্নেহবঞ্চিত হয়ে তার বিকাশে মারাত্মক প্রভাব
পড়ে। একটু বড় শিশুদের ক্ষেত্রে পরিবারের ভাঙনে তারা হীনমন্যতায়
ভোগে। স্কুলগামী শিশুরা বন্ধুবান্ধবদের বিরূপ মন্তব্যে মানসিকভাবে
আঘাতপ্রাপ্ত হয়। অনেক সময়ে বিভিন্ন উদ্ভূত পরিস্থিতিতে যাতে
পড়তে না হয় সেজন্য সন্তানেরা কোথাও বের হতে চায় না, সামাজিক
মেলামেশা বন্ধ করে দেয়, তারা অন্তর্মুখী হয়। তাদের মনের কষ্ট
অনেক সময় শারীরিক কষ্টে রূপ নিতে পারে। যেমন— মাথাব্যথা,
খাবারে অনীহা, ঘুমের ব্যাঘাত ইত্যাদি।
উদ্দীপকে দেখা যায়, ১২ বছর বয়সী মীম মায়ের সাথে থাকে। মা
তাকে স্কুলে নিয়ে যায়। স্কুলের বন্ধুদের সাথে মীম মাকে নিয়েই গল্প
করে। একদিন বন্ধুরা তাকে প্রশ্ন করে, তুমি তো প্রতিদিন মায়ের গল্প
করো। তোমার বাবার কথা কিছু বলনা কেন? বন্ধুদের প্রশ্নের উত্তর না
দিতে পেরে মীম চুপ করে থাকে। ফলে মীমের স্কুলে যাওয়ার আগ্রহ
কমে যায়। তাই বলা যায়, মীমের স্কুলে না যাওয়া পারিবারিক
বিপর্যয়ের পরিবারে ভাঙন কারণের সাথে মিল রয়েছে।

ঘ. মীমের মা শিশু পরিচালনার ‘শিশুকে প্রশংসা করা’ নীতি অনুসরণ
করছে বলে আমি মনে করি।
প্রশংসা শিশু পরিচালনার এমন এক নীতি, যা শিশুদের ক্ষমতাকে
বাড়ায়, সাফল্যের অভিজ্ঞতা দেয়। কীভাবে অন্যদের প্রশংসা করতে
হয় তা শেখায়। শিশুর কাজের ভালো দিকগুলো যদি তুলে ধরা হয়
তবে তার আত্মবিশ্বাস বাড়ে। নিজ সম্পর্কে তার ভালো ধারণা হয়। সে
বুঝতে পারে, সে অনেক কিছু করার ক্ষমতা রাখে। শিশুর মধ্যে ভালো
গুণাবলি খুঁজে তার জন্য তাকে প্রশংসা করতে হবে। এই প্রশংসা তার
কাজের সাথে সম্পর্কিত হতে হবে। প্রত্যেক শিশুর মধ্যেই কোনো না
কোনো ভালো গুণ বা আচরণ পাওয়া যায়। এই ভালো গুণ বা
আচরণকে প্রশংসা করা হলে শিশু ভালো কাজগুলো বারবার করে। সে
বুঝতে পারে, কী কী পারে এবং তার মধ্যে কী কী গুণ আছে।
উদ্দীপকে মীমের স্কুলে যাওয়ার অনীহা দেখে মা মেয়েকে বোঝাতে
চেষ্টা করে, তুমি পড়াশোনায় খুব ভালো, প্রতিদিন স্কুলে গেলে ও
মনোযোগ সহকারে পড়লে ভালো রেজাল্ট করতে পারবে। নিজেকে
প্রতিষ্ঠিত করতে পারবে। এসব প্রশংসা উৎসাহিত করে।
সুতরাং বলা যায়, মীমের মা শিশু পরিচালনার শিশুকে প্রশংসা করা
নীতি অনুসরণ করেছে।

Explanation:


Sub-Questions:

================================================================================
Question #2 (ID: 674051)
--------------------------------------------------------------------------------
Type: CQ | Book: গার্হস্থ্যবিজ্ঞান | Years: 2025 | Boards:  | Tags: গার্হস্থ্যবিজ্ঞান
--------------------------------------------------------------------------------
Question:
রিতা একজন আদর্শ গৃহিনী। তিনি ঘরকে আকর্ষণীয় করার
জন্য বিছানার চাদরের রঙের সাথে সামঞ্জস্য রেখে পর্দা, কার্পেট ব্যবহার
করেন। ঘরের আসবাবপত্র মাঝে মাঝেই সাইড পরিবর্তন করেন। এতে
করে ঘরের নতুনত্ব সৃষ্টি হয়। তার বোন কেয়া এসব গুণের পাশাপাশি
তার সন্তানদের দরিদ্র মানুষের উপকার করা, প্রাকৃতিক দুর্যোগে
সংস্কারমূলক কাজ করার অনুপ্রেরণা দেন।

Options:
ক. অধ্যবসায় কী? ১
খ. পারিবারিক সংকটকালে নিজেকে নিয়ন্ত্রণ করাকে কী বলে? ব্যাখ্যা করো। ২
গ. রিতার মধ্যে গৃহব্যবস্থাপকের কোন গুণটি প্রকাশ পেয়েছে? ব্যাখ্যা করো। ৩
ঘ. গৃহ ব্যবস্থাপক হিসেবে কেয়া তার সন্তানদের ক্ষেত্রে কোন ধরনের দায়িত্ব ও কর্তব্য ফুটিয়ে তুলতে পেরেছেন বলে তুমি মনে কর? সপক্ষে যুক্তি দাও। ৪


Correct Answer: 

Solution:
২নং প্রশ্নের উত্তরঃ
এসএসসি-২০২৬ এর সিলেবাস বহির্ভূত

Explanation:


Sub-Questions:

================================================================================
Question #3 (ID: 674050)
--------------------------------------------------------------------------------
Type: CQ | Book: গার্হস্থ্যবিজ্ঞান | Years: 2025 | Boards:  | Tags: গার্হস্থ্যবিজ্ঞান
--------------------------------------------------------------------------------
Question:
নীলা ৯ম শ্রেণিতে উঠার পর কোন বিভাগে পড়াশোনা
করবে এই নিয়ে দ্বিধায় পড়ে। তার বড় বোন নীলাকে ভবিষ্যতে কী
হতে চায় তা জিজ্ঞেস করে। নীলা ডাক্তার হতে চাওয়ায় তাকে বিজ্ঞান
বিভাগে ভর্তি করা হয়। ভর্তি হওয়ার পরে ক্লাসে সবাই মিলে ক্লাস
পার্টি করতে চাইল। শিক্ষক প্রত্যেককে কাজ ভাগ করে বুঝিয়ে
দিলেন। স্কুলের অন্যান্য কাজে ব্যস্ত থাকায় শিক্ষক কাজটি
যথাযথভাবে দেখাশুনা করতে পারেননি। ফলে ক্লাস পার্টির পরে দেখা
গেল অনুষ্ঠানটি যথাযথ সুন্দর হয়নি।

Options:
ক. গৃহ ব্যবস্থাপনা কাকে বলে? ১
খ. অনেকগুলোর মধ্যে থেকে একটি পন্থা বেছে নেওয়াকে কী বলে? ব্যাখ্যা করো। ২
গ. নীলার ডাক্তার হওয়ার কোন ধরনের লক্ষ্যের মধ্যে পড়ে? ব্যাখ্যা করো। ৩
ঘ. নীলার ক্লাস পার্টি যথাযথ না হওয়ার পিছনে শিক্ষকের ভূমিকা মূল্যায়ন করো। ৪


Correct Answer: 

Solution:
১নং প্রশ্নের উত্তর
ক. গৃহ ব্যবস্থাপনা হলো একটি ধারাবাহিক গতিশীল প্রক্রিয়া, যার
জন্য প্রয়োজন সার্বিক সিদ্ধান্ত গ্রহণ এবং যা কোনো নির্দিষ্ট লক্ষ্য
অর্জনের প্রচেষ্টাকে কেন্দ্র করে সম্পন্ন করা হয়।
খ. অনেকগুলোর মধ্যে থেকে একটি পন্থা বেছে নেওয়াকে সিদ্ধান্ত বলে।
গৃহ ব্যবস্থাপনায় সিদ্ধান্ত গ্রহণ একটি গুরুত্বপূর্ণ বিষয়। কারণ এর
প্রতিটি স্তরে বা ধাপে ছোটো-বড়ো নানা ধরনের সিদ্ধান্ত গ্রহণ করতে
হয়। গ্রস এবং ক্রান্ডেলের মতে, সিদ্ধান্ত গ্রহণের মূল কথা হলো
সমস্যা সমাধানে একাধিক কার্যক্রম বা পন্থা থেকে একটি বিশেষ
কার্যক্রম পছন্দ করা। পরিবার যেকোনো সময় পরিবর্তিত অবস্থার বা
সমস্যার সম্মুখীন হয়। এই অবস্থা মোকাবিলা করার জন্য বিভিন্ন
বিকল্প পন্থা থেকে সবচেয়ে উত্তম পন্থাটি বেছে নেওয়াটাই হচ্ছে
সিদ্ধান্ত গ্রহণ।
গ. নীলার ডাক্তার হওয়া দীর্ঘমেয়াদি লক্ষ্যের মধ্যে পড়ে।
লক্ষ্য হচ্ছে একটি কাম্য উদ্দেশ্য, যার সুনির্দিষ্ট পরিধি আছে। লক্ষ্য
নির্দিষ্ট হলেই তা ব্যবস্থাপকের কার্যাবলি সঠিকভাবে সম্পাদিত করে।
এটি ব্যক্তির কার্যাবলিকে নির্দেশনা দান করে।
নীলার লক্ষ্যকে স্থায়ী লক্ষ্যও বলা যায়। কারণ এটি সময় সাপেক্ষ
এবং সর্বদা মনের মাঝে বিরাজমান একটি লক্ষ্য। এটি মধ্যবর্তী
লক্ষ্যের ওপর নির্ভরশীল। ডাক্তার হওয়ার জন্য বিজ্ঞান বিভাগে
লেখাপড়া প্রয়োজন। এই বিজ্ঞান বিভাগে শিক্ষার বিষয়টিই নীলার
মধ্যবর্তী লক্ষ্য। যা তার দীর্ঘমেয়াদি লক্ষ্য অর্জনের ক্ষেত্রে সহায়তা
করবে। এছাড়া নীলাকে মধ্যবর্তী লক্ষ্য পূরণে তাৎক্ষণিক লক্ষ্যগুলোও
পূরণ করতে হবে। যেমন— নিয়মিত স্কুলে যাওয়া, পড়ালেখা করা
ইত্যাদি। এভাবে তাৎক্ষণিক লক্ষ্য পূরণের মাধ্যমে মধ্যবর্তী লক্ষ্য অর্জন
করা যেমন নীলার সম্ভব হবে তেমনি দীর্ঘমেয়াদি লক্ষ্য তথা ডাক্তার
হওয়ার স্বপ্নও পূরণ হবে। তাই বলা যায়, নীলার ডাক্তার হওয়া
দীর্ঘমেয়াদি লক্ষ্যের মধ্যে পড়ে।
ঘ. নীলার ক্লাস পার্টি যথাযথ না হওয়ার কারণ হলো দায়িত্বপ্রাপ্ত
শিক্ষকের নিয়ন্ত্রণ ধাপটির প্রয়োগের অভাব।
গৃহ ব্যবস্থাপনায় গুরুত্বপূর্ণ ধাপ হচ্ছে নিয়ন্ত্রণ। নিয়ন্ত্রণ বলতে
বোঝায় পরিবারের সকল ব্যক্তি শৃঙ্খলাবদ্ধভাবে পারিবারিক লক্ষ্য
অর্জনের কাজে নিয়োজিত কি না তা পর্যবেক্ষণ করা। পরিকল্পিত কর্মসূচি
ও পূর্ব নির্ধারিত মান অনুসারে কার্য সম্পাদিত হয়েছে কি না তা
পর্যবেক্ষণ ও প্রয়োজনবোধে উপযুক্ত সংশোধনীর ব্যবস্থা করা এ
পর্যায়ের কাজ।
কাজ চলাকালীন অবস্থায় কাজের অগ্রগতি পর্যবেক্ষণ করে দেখতে
হবে যে পরিকল্পনা করা হয়েছে সে অনুযায়ী কাজ হয়েছে কি না, যাকে
যে কাজ দেওয়া হয়েছে সে কাজ সঠিকভাবে করছে কি না ইত্যাদি।
প্রয়োজনবোধে কাজের ধারা পরিবর্তন করে কাজ সম্পাদনের ব্যবস্থা
করতে হবে। নিয়ন্ত্রণ ব্যবস্থা কয়েকটি স্তরে পর্যায়ক্রমে অগ্রসর
হয়, যেমন—
কর্মে সক্রিয় হওয়া : প্রথম স্তরে কাজে উদ্যোগ নেওয়া বা সক্রিয় হয়ে
কাজ করা বোঝায়। কাজের উদ্যোগ নিয়ে কাজ শুরু করাটা একটি
গুরুত্বপূর্ণ অধ্যায়।
পর্যবেক্ষণ করা : কাজ করার দ্বিতীয় স্তরে পর্যবেক্ষণের মাধ্যমে
কাজের অগ্রগতি পরীক্ষা করতে হয়। কাজটি করতে সম্পদের সঠিক ও
সুষ্ঠু ব্যবহার হয়েছে কি না, নির্দিষ্ট সময়ের মধ্যে কী রকম সাফল্যের
সঙ্গে হয়েছে ইত্যাদি পরীক্ষা করে দেখতে হয়।
অভিযোজন করা/খাপ খাওয়ানো : নিয়ন্ত্রণ পদ্ধতির তৃতীয় স্তরে
পরিস্থিতির সাথে খাপ খাওয়াতে হয় অথবা কোনো সমস্যা দেখা দিলে
তা মোকাবিলা করতে হয়।
উদ্দীপকে দেখা যায়, নীলা ও তার সহপাঠীরা ক্লাসে একটি পার্টির
আয়োজন করতে চাইল। শিক্ষক প্রত্যেককে কাজ ভাগ করে বুঝিয়ে
দিলেন। স্কুলের অন্যান্য কাজে ব্যস্ত থাকায় শিক্ষক কাজটি
যথাযথভাবে দেখাশুনা করতে পারেননি। ফলে ক্লাস পার্টির অনুষ্ঠান
ভালো হয়নি। এটি মূলত গৃহব্যবস্থাপনার নিয়ন্ত্রণ ধাপটির প্রয়োগ না
হওয়ার কারণে হয়েছে। সুতরাং বলা যায়, শিক্ষক কাজ ভাগ করে
দিলেও সময়মতো পর্যবেক্ষণ এবং সঠিক দিক নির্দেশনা দেননি, যা
ক্লাস পার্টির ব্যর্থতার মূল কারণ।

Explanation:


Sub-Questions:

