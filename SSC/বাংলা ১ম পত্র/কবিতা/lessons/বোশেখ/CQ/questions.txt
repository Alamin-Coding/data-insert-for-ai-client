================================================================================
Question #1 (ID: 687524)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গ্রীষ্মের স্কুল ছুটিতে নানির বাড়ি গিয়েছিলাম। আমি, নিলু আর শিলু সব সময় যুক্তি করে একই সময় নানির বাড়ি যেতাম। প্রচণ্ড ঝড় শুরু হয়েছে। গাছগুলো যেন মাটির সাথে আছড়ে পড়ছে। আমরা শুধু ভাবছি এই ঝড়ে কতগুলো আম পড়বে। কিছুতেই আর ঘরের মধ্যে থাকতে পারছিলাম না। বাইরে বের হতে যাচ্ছি তখনই নানির চিৎকার, এই ঝড়ের মধ্যে কিছুতেই যাওয়া যাবে না। ঝড় একটু কমলে নানিকে ফাঁকি দিয়ে আমরা তিনজন আমতলায় চলে গিয়েছি। তারপর আম কুড়ানোর প্রতিযোগিতায় নেমেছি। সে এক অদ্ভুত আনন্দ ।

Options:
ক. টুনটুনিদের বাসা কীসে তৈরি?
খ. ‘বোশেখ' কবিতার কাদের প্রতি কবির সহানুভূতি প্রকাশ পেয়েছে? ব্যাখ্যা কর ।
গ. উদ্দীপকের লেখকের সঙ্গে 'বোশেখ' কবিতার কবির সাদৃশ্য কোথায়? ব্যাখ্যা কর ।
ঘ. উদ্দীপকের লেখককে বৈশাখ আনন্দ দিলেও ‘বোশেখ' কবিতার কবিকে দিয়েছে বেদনা।— মন্তব্যটি বিশ্লেষণ কর।


Correct Answer: 

Solution:
কটুনটুনিদের বাসা বেগুন পাতায় তৈরি ।খবোশেখ' কবিতায় গরিব ও অসহায়দের প্রতি কবির সহানুভূতি প্রকাশ পেয়েছে।গরিবেরা কোনো রকমে তাদের জীবন পরিচালনা করে। তারা নানা প্রকার শোষণ ও বঞ্চনার শিকার হয়। তার ওপর প্রকৃতি যদি তার বিরূপ মূর্তি নিয়ে হাজির হয় তাহলে তারা আরও নিঃস্ব হয়ে যায়। বৈশাখের তাণ্ডবলীলায় গরিব মাঝির পালের দড়ি ছিঁড়ে গেলে সে অসহায় হয়ে পড়বে। চাষির ভিটে গুঁড়িয়ে দিলে সে মাথা গোঁজার ঠাঁই হারাবে। ঘরের খুঁটি উড়িয়ে নিলে তাদের খোলা আকাশের নিচে থাকতে হবে। এসব ভেবেই কবি গরিব ও অসহায়দের প্রতি সহানুভূতি প্রকাশ করেছেন ।গ• উদ্দীপকের লেখকের সঙ্গে 'বোশেখ' কবিতার কবির বৈশাখকে আহ্বান করার দিক দিয়ে সাদৃশ্য রয়েছে।বৈশাখ মাস দিয়ে বাংলা বছরের শুরু। পুরানো সবকিছু ভুলে নতুনের আগমন কামনা করে নানা আয়োজনের মধ্য দিয়ে বৈশাখকে বরণ করে নেওয়া হয় । এই বৈশাখের রূপ কখনো আনন্দের, কখনো বেদনার ।উদ্দীপকের লেখক গ্রীষ্মের ছুটিতে নানির বাড়ি যান বৈশাখী ঝড়ে আম কুড়ানোর আশায়। প্রচণ্ড ঝড়ে লেখক ও তার বন্ধুরা ভাবছেন এই ঝড় তাদের কতগুলো আম উপহার দিতে পারবে। আম কুড়ানোর জন্য বৈশাখী বাতাসকে তারা কামনা করছেন। অন্যদিকে 'বোশেখ' কবিতার কবি বৈশাখী ঝড়ো বাতাসকে আহ্বান করেছেন শ্রমজীবী সাধারণ মানুষকে শোষণ করে যারা অট্টালিকা গড়ে তুলেছে সেসব অট্টালিকা আর তাদের বাহাদুরি গুঁড়িয়ে দিতে। এ কবিতায় বৈশাখের বিধ্বংসী প্রতীকের মধ্য দিয়ে অত্যাচারীর অবসান কামনা করেছেন কবি। কবিতা এবং উদ্দীপক উভয় ক্ষেত্রেই বৈশাখের রূপ বর্ণিত হয়েছে। আর উদ্দীপকের লেখক ও আলোচ্য কবিতার কবি ভিন্ন ভিন্ন কারণে হলেও বৈশাখকে কামনা করেছেন ।সারকথা : উদ্দীপকের লেখক ও আলোচ্য কবিতার কবি দুজনই বৈশাখকে আহ্বান করেছেন। মূলত এই দিকটিই সাদৃশ্যপূর্ণ ।ঘ· উদ্দীপকের লেখককে বৈশাখ আনন্দ দিলেও 'বোশেখ' কবিতার কবিকে দিয়েছে বেদনা।— মন্তব্যটি যথার্থ।বৈশাখ প্রকৃতিতে যেমন নতুনের বার্তা নিয়ে আসে তেমনই আবার তার ধ্বংসাত্মক রূপ দিয়ে সব লন্ডভন্ড করে দেয়। এ কারণেই বৈশাখের সহনীয় রূপই সবার কাম্য। কেননা বৈশাখের ধ্বংসাত্মক রূপ জনজীবন বিপর্যস্ত করে দেয়।• উদ্দীপকের লেখক গ্রীষ্মের ছুটিতে নানির বাড়ি গিয়েছিলেন। এখানে বৈশাখের প্রচণ্ড ঝড়ে লেখক ও তার সঙ্গীদের আম কুড়ানোর ভাবনা প্রতিফলিত। সে কারণে কিছুতেই তারা আর ঘরে থাকতে পারছিলেন না। আম কুড়াতে যাওয়ার জন্য উদগ্রীব হয়ে ছিলেন । ঝড় একটু কমলে আম কুড়াতে চলে যান সঙ্গীদের নিয়ে। সে এক অদ্ভুত আনন্দ। 'বোশেখ' কবিতায় কবি দেখেছেন বৈশাখী বাতাস গরিব মাঝির পালের দড়ি ছিড়ে দেয়, গরিব চাষির ভিটে গুঁড়িয়ে দেয়, টুনটুনি-বাবুই পাখির ঘর উড়িয়ে নেয়, গরিব চাষির ঘর উড়িয়ে নেয়। এসব ঘটনা কবিকে বেদনাহত করে ।• উদ্দীপকের লেখকের শেষোক্ত উক্তি এবং আম কুড়ানোর প্রতীক্ষায় বাতাস কামনা প্রমাণ করে যে বৈশাখ লেখককে আনন্দ দিয়েছে। আর 'বোশেখ' কবিতায় দুঃখী-দরিদ্র মানুষ বা অসহায় প্রাণী যখন বৈশাখের আঘাতে চূর্ণ-বিচূর্ণ হয়ে যায় তখন কবি বেদনাহত হন। এই দিক থেকে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 687523)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রাতে ঘুমিয়ে পড়েছি। হঠাৎ ঘুম ভেঙে গেল। বুঝতে পারলাম বাইরে বিদ্যুৎ চমকাচ্ছে, সাথে বৃষ্টি হচ্ছে। সকালে ঘুম থেকে উঠে চোখ মুছতে মুছতে দোতলার বারান্দায় এসে দাঁড়িয়ে দেখি আমাদের বাড়ির সামনে মিন্টুদের বাড়ি ভেঙে গেছে। ঘরের চাল উড়ে অনেক দূর ছিটকে পড়েছে। ঘরের আসবাবপত্র সব লন্ডভন্ড। মিন্টুদের বাড়িতে সবাই ঝড়ের কারণে ছোটাছুটি করতে গিয়ে আহত হয়েছে। তখনই বুঝতে পারলাম গত রাতে ঝড়ের তীব্রতা কতখানি ছিল ।

Options:
ক. বৈশাখী ঝড়ো বাতাস নদীর পানি কী করে?
খ. 'কী মজা পাও বাবুই পাখির ঘর উড়িয়ে?'- কবির মনে এ প্রশ্ন কেন?
গ. উদ্দীপকটি 'বোশেখ' কবিতার সঙ্গে কীভাবে সাদৃশ্যপূর্ণ?— ব্যাখ্যা কর ।
ঘ. উদ্দীপকটি 'বোশেখ' কবিতাকে পরিপূর্ণভাবে ধারণ করে না।- মূল্যায়ন কর ।


Correct Answer: 

Solution:
কবৈশাখী ঝড়ো বাতাস নদীর পানি শূন্যে তুলে ছড়িয়ে দেয় ।খশান্ত বাবুই পাখির ঘর উড়িয়ে দিয়ে বাতাস কী আনন্দ পায় তা জানতেই কবির এই জিজ্ঞাসা ।বৈশাখের প্রচণ্ড ঝড়ো বাতাসে রেহাই পায় না বাবুই পাখির বাসাটিও। বৈশাখের পরাক্রমশালী বাতাস উড়িয়ে নিয়ে যায় বাবুই পাখির ঘর। বৈশাখের এই নিষ্ঠুর আচরণে কবির মনে প্রশ্ন জাগে বাবুই পাখির ঘর উড়িয়ে বাতাসের আনন্দের কারণ কী।গ· উদ্দীপকটি 'বোশেখ' কবিতার বৈশাখের বৈরী রূপের সঙ্গে সাদৃশ্যপূর্ণ।বাংলাদেশে বৈশাখ একটি পরাক্রমশালী মাস। ঋতুপরিক্রমায় বারবার সে রুদ্র সংহারক রূপে আবির্ভূত হয়। প্রকৃতির যত নিষ্ঠুরতা, নির্মমতা তা যেন শুধু গরিবের ওপরই প্রয়োগ করে ।উদ্দীপকে বর্ণিত হয়েছে, লেখক দোতলা পাকা বাড়িতে ঘুমিয়ে ছিলেন বলে ঝড়ের তীব্রতা কিছুই বুঝতে পারেননি। তাদের বাড়িরও কোনো ক্ষতি হয়নি। অথচ সকালে ঘুম থেকে উঠে বারান্দায় গিয়ে দেখেন মিন্টুদের কাঁচা বাড়ি ভেঙে গেছে। ঘরের চাল ছিটকে অনেক দূর পড়েছে। ঘরের আসবাবপত্র সব লন্ডভন্ড । 'বোশেখ' কবিতায়ও কবি গরিব-অসহায় প্রাণিকুলের ওপর বৈশাখের প্রতিহিংসাপরায়ণতা দেখিয়েছেন। বৈশাখ গরিব-দুঃখীর ঘরের চালা, খুঁটি ভেঙে দেয়। অসহায় পাখির ঘর উড়িয়ে নেয়। এরকম বৈশাখী রুদ্ররূপের নানা প্রসঙ্গ কবিতায় দেখা যায় । এভাবে প্রকৃতির ভয়াল রূপের দিক থেকে উদ্দীপকটি 'বোশেখ' কবিতার সঙ্গে সাদৃশ্যপূর্ণ ।সারকথা : বৈশাখী ঝড়ের ভয়ংকর রূপ যেন শুধু গবির, অসহায় মানুষ ও প্রাণীর মধ্যেই লক্ষ করা যায়। 'বোশেখ' কবিতায় বর্ণিত এ রূপটি উদ্দীপকেও রয়েছে।ঘ· উদ্দীপকটি 'বোশেখ' কবিতাকে পরিপূর্ণভাবে ধারণ করে না।- মন্তব্যটি যথার্থ।বৈশাখী ঝড়ের দাপটে গাছপালা, ঘরবাড়ি, অসহায় প্রাণিকুল ক্ষতিগ্রস্ত হয়ে পড়ে। কিন্তু ধনীদের বৈশাখী বাতাস সামান্য আঘাতও হানতে পারে না। বৈশাখের এই রুদ্ররূপের শিকার হয় দরিদ্র মানুষ ও অসহায় প্রাণী ।উদ্দীপকের লেখকদের পাকা দোতলা বাড়ি। এজন্য বৈশাখী ঝড় কোনো ক্ষতি করতে পারেনি। এমনকি ঘরের মধ্যে থাকার কারণে লেখক ঝড়ের তীব্রতাও বুঝতে পারেননি। তাদের পাশের বাড়ি কাঁচা হওয়ায় ঝড় তাদের সবকিছু লন্ডভন্ড করে দিয়েছে। 'বোশেখ’ কবিতায় কবি বলতে চেয়েছেন বৈশাখী ঝড় সব সময়ই গরিব-দুঃখী মানুষ ও অসহায় প্রাণীর ক্ষতি করে। অথচ অন্যের শ্রম শোষণ করে যারা দালান তৈরি করে তাদের কোনো ক্ষতি করতে পারে না। এখানেই কবির ক্ষোভ ।উদ্দীপকে ধনী-দরিদ্রের পার্থক্য দেখিয়ে বর্ণনা করা হয়েছে যে ঝড় ধনীদের ক্ষতি না করলেও গরিবদের অপূরণীয় ক্ষতিসাধন করে। 'বোশেখ' কবিতার কবিও বৈশাখী ঝড়ে ধনী ও দরিদ্রের অবস্থা তুলে ধরেছেন। তবে 'বোশেখ' কবিতায় কবি ধনী-দরিদ্রের বৈষম্যের অবসান চেয়েছে, যার কোনো ইঙ্গিত উদ্দীপকে নেই। এই দিক বিচারে মন্তব্যটি যথার্থ।

Explanation:


Sub-Questions:

================================================================================
Question #3 (ID: 687522)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বৈরী প্রকৃতি সুযোগ পেলেই মানুষের জীবন ও সম্পদের ওপর আঘাত হানে। আকস্মিক প্রাকৃতিক বিপর্যয়ে তছনছ করে দেয় মানুষের সাজানো সংসার, ভেঙে চুরমার হয়ে যায় কত মানুষের স্বপ্নসৌধ। আকস্মিক বিশাল প্লাবন যখন ভয়াবহ বন্যার রূপ নিয়ে ঘর-দোর, ধন-সম্পদ, ফল-ফসল সব ভাসিয়ে নিয়ে যায় তখন মানুষের স্বাভাবিক জীবন হয়ে পড়ে বিপর্যস্ত। বেঘোরে প্রাণ হারায় মানুষ, নষ্ট হয়ে যায় খেতের ফসল। বিপুল ক্ষয়ক্ষতি হয় ঘরবাড়ির, গৃহপালিত পশুপাখির। প্রাকৃতিক বিপর্যয় বলতে এ ধরনের ঘটনাকেই বোঝায়

Options:
ক. জেট কী?
খ. ‘ধ্বংস করো বিভেদকারী পরগাছাদের' কথাটি কবি কেন করেছেন? ব্যাখ্যা কর ।
গ. উদ্দীপকের সঙ্গে 'বোশেখ' কবিতাটি কীভাবে সাদৃশ্যপূর্ণ? ব্যাখ্যা কর।
ঘ. উদ্দীপকটি 'বোশেখ' কবিতার অংশবিশেষকে প্রতীকায়িত করে, পুরো বিষয়কে নয়। মূল্যায়ন কর।


Correct Answer: 

Solution:
কজেট হচ্ছে— দ্রুতগতিসম্পন্ন উড়োজাহাজ ।খ“ধ্বংস করো বিভেদকারী পরগাছাদের'- কথাটি দ্বারা কবি বিভেদকারী ধনীদের ধ্বংস করার জন্য বৈশাখকে আহ্বান করেছেন।বৈশাখের নিষ্ঠুর করাল গ্রাসে সবকিছু লন্ডভন্ড হয়ে যায়। অধিকাংশ ক্ষেত্রে এর শিকার হয় দুঃখী-দরিদ্র মানুষ ও অসহায় প্রাণী। অথচ ধনীর কোনো ক্ষতি হয় না। কবি আহ্বান করেছেন ধ্বংস যদি করতেই হয়, তাহলে গুঁড়িয়ে দাও সেসব অট্টালিকা যা গড়ে উঠেছে সাধারণ মানুষকে শোষণ করে । যারা মানুষে মানুষে পার্থক্য তৈরি করে কবি সেই পরগাছাদের ধ্বংস করার কথা বলেছেন।গ· উদ্দীপকের সঙ্গে ‘বোশেখ’ কবিতাটি প্রকৃতির বৈরী রূপের দিক থেকে সাদৃশ্যপূর্ণ ।প্রকৃতির যেমন শান্ত, সুন্দর, কোমল রূপ রয়েছে তেমনই মাঝে মাঝে ভয়ংকর রূপও পরিলক্ষিত হয়। হঠাৎ কোনো প্রাকৃতিক দুর্যোগে মানুষ সীমাহীন ক্ষয়ক্ষতির সম্মুখীন হয়, বিপর্যস্ত হয়ে যায় জনজীবন।• উদ্দীপকে বলা হয়েছে বৈরী প্রকৃতি সুযোগ পেলেই মানুষের জীবন ও সম্পদের ওপর আঘাত হানে। আকস্মিক প্রাকৃতিক বিপর্যয়ে তছনছ করে দেয় মানুষের সাজানো সংসার, ভেঙে চুরমার হয়ে যায় মানুষের স্বপ্নসৌধ। বেঘোরে প্রাণ হারায় মানুষ, নষ্ট হয়ে যায় খেতের ফসল, বিপুল ক্ষয়ক্ষতি হয় ঘরবাড়ির, গৃহপালিত পশুপাখির। 'বোশেখ' কবিতায় বৈশাখী ঝড়ের ক্ষয়ক্ষতির দিক দেখানো হয়েছে। এই ঝড় বুনোহাঁসের ঝাঁক ভেঙে দেয়, গরিব মাঝির পালের দড়ি ছিঁড়ে ফেলে, দুঃখী মায়ের ভাতের হাঁড়ি উলটে ফেলে বাবুই-টুনটুনিদের বাসা উড়িয়ে নিয়ে যায় । এভাবে উদ্দীপকের সঙ্গে ‘বোশেখ' কবিতাটি বৈরী রূপের দিক থেকে সাদৃশ্যপূর্ণ ।সারকথা - বৈশাখের বৈরী রূপ সবকিছু ধ্বংস করে দেয়। মানুষের সঙ্গে সঙ্গে ঘরবাড়ি, পশু-পাখি, গাছপালা সবকিছুর ক্ষতি হয়। প্রকৃতির এরূপ বৈরী রূপের দিক থেকে উদ্দীপক ও 'বোশেখ' কবিতা সাদৃশ্যপূর্ণ।ঘ• উদ্দীপকটি 'বোশেখ' কবিতার অংশবিশেষকে প্রতীকায়িত করে।— মন্তব্যটি যথার্থ।• প্রকৃতির শান্ত রূপ মাঝে মাঝে অশান্ত হয়ে ওঠে। তখন সে সবকিছুকে গ্রাস করতে চায়। সেই অশান্ত প্রকৃতির কবলে পড়ে গরিব মানুষ ও অসহায় প্রাণী।উদ্দীপকের আলোচনায় প্রকৃতির বৈরী রূপ উপস্থাপিত। আকস্মিক বিপর্যয় তছনছ করে দেয় মানুষের সাজানো সংসার । ভেঙে চুরমার হয়ে যায় কত মানুষের স্বপ্নসৌধ। আকস্মিক বিশাল প্লাবন যখন ভয়াবহ বন্যার রূপ নিয়ে ঘর-দোর, ধন-সম্পদ, ফল-ফসল সব ভাসিয়ে নিয়ে যায় তখন মানুষের স্বাভাবিক জীবন হয়ে পড়ে বিপর্যস্ত। 'বোশেখ' কবিতায় কবি বলেছেন বৈশাখী মহাপ্রতাপশালী বাতাসে গরিব মাঝির পালের দড়ি ছিঁড়ে যায়, চাষির ভিটে গুঁড়িয়ে যায়, গরিব চাষির ঘরের খুঁটি উড়িয়ে নেয়। এছাড়াও বুনোহাঁসের ঝাঁক ভেঙে যায়, নদীর পানি শূন্যে ছড়িয়ে দেয়, টুনটুনি-বাবুই পাখিদের ঘর উড়িয়ে নিয়ে যায় ।উদ্দীপকে প্রকৃতির বৈরী রূপের বর্ণনা দেওয়া হয়েছে। এই বৈরিতায় ক্ষয়ক্ষতির রূপ বর্ণনা করা হয়েছে। উদ্দীপকের এ বিষয়টি 'বোশেখ' কবিতার অংশবিশেষ। ‘বোশেখ’ কবিতায়ও বিভিন্ন ক্ষেত্রে বৈশাখের বৈরী রূপ বর্ণনা করা হয়েছে। বৈশাখের এ বৈরী রূপ ছাড়াও আলোচ্য কবিতায় কবি বৈশাখকে আহ্বান জানিয়েছেন শোষণকারী ও অত্যাচারীকে ধ্বংস করার জন্য, যা উদ্দীপকে নেই। এসব দিক বিচারে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 687521)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
লোকমান সাহেবের ঢাকায় আজ পাঁচতলা বাড়ি। রমিজউদ্দিন বিপদে পড়ে লোকমান সাহেবের কাছ থেকে একবার টাকা ধার নিয়েছিল। আর সেই সুযোগ কাজে লাগিয়ে লোকমান সাহেব তার সব জায়গা-জমি টিপসই দিয়ে নিজের করে নেয়। রমিজউদ্দিনের থাকবার মতো ছোট্ট একটা কুঁড়েঘর ছিল ঝড়ে তাও উড়িয়ে নিয়ে গেল। তাই খোদার কাছে আক্ষেপ করে বলছেন, “যে আমাকে ঠকিয়ে দালান করেছে, তার তো কোনো ক্ষতি হয় না। আর আমার এই মাথা গোঁজার মতো সামান্য কুঁড়েঘর তাও তুমি কেড়ে নিলে।

Options:
ক. 'বোশেখ' কবিতাটি কোন কাব্যগ্রন্থ থেকে সংকলন করা হয়েছে?
খ. রবীন্দ্রনাথ বৈশাখী বাতাসের কাছে করজোড়ে দাঁড়িয়েছিলেন কেন? ব্যাখ্যা কর ।
গ. উদ্দীপকের সঙ্গে 'বোশেখ' কবিতার সাদৃশ্য কোথায়? ব্যাখ্যা কর ।
ঘ. “প্রাকৃতিক বিপর্যয়ও যেন ধনীর বন্ধু গরিবের শত্রু”— এ বিষয়টি উদ্দীপক ও ‘বোশেখ’ কবিতা অবলম্বনে মূল্যায়ন কর।


Correct Answer: 

Solution:
ক‘বোশেখ' কবিতাটি ‘পাখির কাছে ফুলের কাছে' কাব্যগ্রন্থ থেকে সংকলন করা হয়েছে ।খ• রবীন্দ্রনাথ বৈশাখী বাতাসের কাছে করজোড়ে দাঁড়িয়েছিলেন শান্তির প্রত্যাশায় ।‘বোশেখ” কবিতায় কবি বৈশাখের আগ্রাসী রূপ এবং তার শিকার গরিব মানুষের প্রতি সহানুভূতি প্রকাশ করেছেন। তাদের শান্তির জন্য বোশেখকে ধনীর ধ্বংসরূপে হাজির হওয়ার আহ্বান করেছেন। বাংলা বছরের মাস গণনা শুরু হয় বৈশাখ মাস দিয়ে। পুরানো জরা-জীর্ণ অস্তিত্বকে বিদায় দিয়ে সতেজ, সজীব ও নবীন এক জীবনের মধ্যে প্রবেশ করার আশা নিয়ে বৈশাখকে আহ্বান করা হয় । রবীন্দ্রনাথ বৈশাখের কাছে নিবেদন করেছিলেন যা পুরানো, অপ্রয়োজনীয় তা যেন কালবৈশখি উড়িয়ে নিয়ে যায় ।গ· উদ্দীপকের সঙ্গে 'বোশেখ' কবিতার গরিবের ভাগ্য বিপর্যয়ের দিকটি সাদৃশ্যপূর্ণ।অসহায় দরিদ্র মানুষের ঘরবাড়ি মজবুত হয় না। তাই একটু হাওয়াতেই সেগুলো নড়বড় করে। জোরে ঝড়ো বাতাস বইলে সেগুলো ভেঙে যায় । তারা অত্যন্ত অভাবী এবং অতি কষ্টে তাদের জীবিকা নির্বাহ হয় ।উদ্দীপকের রমিজউদ্দিনের জমি কৌশলে লোকমান সাহেব লিখে নিয়েছে। সব হারিয়ে তার থাকার মতো শুধু একটা কুঁড়েঘর ছিল। তাও ঝড়ে উড়িয়ে নিয়ে গেছে। তাই খোদার কাছে আক্ষেপ করে সে বলেছে, যারা আমাকে ঠকিয়ে দালান করেছে তাদের কোনো ক্ষতি হয় না। আর আমার মাথা গোঁজার মতো সামান্য কুঁড়েঘর ছিল তাও তুমি কেড়ে নিলে। 'বোশেখ' কবিতায় কবি গরিব-দুঃখী মানুষের বিপর্যয় সৃষ্টিতে বোশেখের রুদ্ররূপ দেখিয়েছেন। তাদের ঘরের খুঁটি, ভিটে গুঁড়িয়ে যায় ঝড়ে অথচ ধনীর দালানের একটা ইটও খসে না। এভাবে উদ্দীপকের সঙ্গে ‘বোশেখ’ কবিতার গরিবের ভাগ্য বিপর্যয়ের দিকটির সাদৃশ্য রয়েছে।সারকথা : বৈশাখী ঝড় যেন শুধু গরিব ও অসহায় মানুষেরই ক্ষতিসাধন করে। এ ঝড়ে ধনীর অট্টালিকার কোনো ক্ষতি হয় না। এ বিষয়টি উদ্দীপক ও আলোচ্য কবিতায় ফুটে উঠেছে।ঘ· “প্রাকৃতিক বিপর্যয়ও যেন ধনীর বন্ধু গরিবের শত্রু”— মন্তব্যটি যথার্থ।• বিভিন্ন রকম প্রাকৃতিক দুর্যোগে ধনীদের তুলনায় গরিবের ব্যাপক ক্ষতিসাধন হয়। দারিদ্র্যের কারণে গরিব মানুষ অতি সাধারণ ঘর-বাড়িতে বসবাস করে। তাই প্রাকৃতিক দুর্যোগ খুব সহজেই তাদের শেষ সম্বলটুকু কেড়ে নেয় ।• উদ্দীপকের লোকমান সাহেবের ঢাকায় পাঁচতলা বাড়ি। রমিজউদ্দিন বিপদে পড়ে লোকমান সাহেবের কাছ থেকে টাকা ধার নিলে কৌশলে লোকমান সাহেব টিপসই দিয়ে তার সব সম্পত্তি নিজের নামে লিখে নেয়। রমিজউদ্দিনের থাকার মতো ছোট্ট একটা কুঁড়েঘর ছিল সেটাও ঝড়ে উড়ে যায়। রমিজউদ্দিনের আক্ষেপ থেকে বোঝা যায় লোকমান সাহেবের কোনো ক্ষতিই হয়নি অথচ তার সামান্য মাথা গোঁজার মতো ঠাঁইও হারিয়ে গেল। 'বোশেখ' কবিতায় কবির উক্তিতে বোঝা যায় বৈশাখী ঝড় শুধু গরিব ও অসহায় মানুষের ক্ষতি করে কিন্তু ধনীর দালানের একটা ইটও খসাতে পারে না ।উদ্দীপকে লোকমান সাহেব ও রমিজউদ্দিনের অবস্থা পর্যবেক্ষণ করে বোঝা যায় ঝড়ে রমিজউদ্দিন মাথা গোঁজার শেষ আশ্রয়টুকুও হারিয়েছে। অথচ লোকমান সাহেবের পাঁচতলা বাড়ির কোনো ক্ষতিই হয়নি। ‘বোশেখ' কবিতায় কবি গরিবের ক্ষয়ক্ষতির বর্ণনা দিয়েছেন। বলা হয়েছে— বৈশাখী ঝড় গরিব চাষির ভিটে গুঁড়িয়ে দেয়, গরিব মাঝির পালের দড়ি ছেঁড়ে, দুঃখী মায়ের ভাতের হাঁড়ি উলটে ফেলে। অথচ সেখানে ধনীর কোনো ক্ষতি হয় না। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 687520)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মধু মাঝি নাও নিয়ে মাঝ নদীতে যায় মাছ ধরতে। হঠাৎ কালবৈশাখী ঝড় শুরু হয়। তার পাল ছিঁড়ে যায়। সে মাঝ নদীতে ঝড়ের সঙ্গে মরণপণ লড়াই করতে থাকে। নৌকাটাই তার একমাত্র অবলম্বন। এটাকে সে বাঁচাতে চেষ্টা করে।

Options:
ক. টুনটুনিদের কী ছিঁড়ে যায়?
খ. “তুমিই নাকি সেই দয়ালু মেঘের সাথি?” – কার কথা বলা হয়েছে?
গ. উদ্দীপকের মধু মাঝির সঙ্গে 'বোশেখ' কবিতার কাদের সাদৃশ্য রয়েছে?
ঘ. “উদ্দীপকের কথাচিত্র দেখে ‘বোশেখ' কবিতার কবির মতো বৈশাখের বাতাসের প্রতি আমাদেরও ক্ষোভ জাগে।” মন্তব্যটি বিচার কর।


Correct Answer: 

Solution:
কটুনটুনিদের বেগুন পাতার বাসা ছিঁড়ে যায় ।খতুমিই নাকি সেই দয়ালু মেঘের সাথি— এখানে বাতাসের কথা বলা হয়েছে।'বোশেখ' কবিতায় কবি আল মাহমুদ বাংলাদেশের পরাক্রমশালী বৈশাখ মাসের বৈশিষ্ট্য তুলে ধরেছেন। বৈশাখ মাসে এদেশে অনিয়মিত ঝড়ো হাওয়া দেখা দেয়। বৈশাখের সেই প্রলয়ংকরী ঝড় আকস্মিকভাবে সৃষ্টি হয়ে সবকিছুকে মুহূর্তেই এলোমেলো করে দিয়ে যায়। অথচ কবি বৈশাখের ঝড়ো হওয়াকে মেঘের সাথি বলেছেন। কেননা বৈশাখের ঝড়ো বাতাসের বেগের সাথে কালো মেঘরাশিকেও দ্রুত স্থান পরিবর্তন করতে দেখা যায়। কালিদাসের মেঘদূত গ্রন্থ থেকে কবি এই অনুষঙ্গটি পেয়েছেন।গ• উদ্দীপকের মধু মাঝির সঙ্গে ‘বোশেখ' কবিতার হতদরিদ্র মানুষের ও অসহায় প্রাণীদের সাদৃশ্য রয়েছে।দুর্যোগ একটি আকস্মিক বিপর্যয়, যার ওপর মানুষের হাত থাকে না। তবে অধিকাংশ দুর্যোগ হতদরিদ্র মানুষের করুণ পরিণতি নিয়ে আসে । তাদের স্বাভাবিক জীবনকে করে তোলে বিপন্ন ও বিপর্যস্ত ।উদ্দীপকের মধু মাঝি বৈশাখের প্রলয়ংকরী ঝড়ের নিষ্ঠুরতার শিকার। মাঝ নদীতে মাছ ধরতে গিয়ে মধু মাঝি কালবৈশাখি ঝড়ের শিকার হয়। এ ঝড় তার নৌকার পাল ছিঁড়ে নিয়ে যায়। নৌকাই তার একমাত্র অবলম্বন হওয়ায় সে নৌকার জন্য মরণপণ লড়াই করতে থাকে। ‘বোশেখ' কবিতায় কালবৈশাখি ঝড় গরিব মাঝির পালের দড়ি ছিঁড়ে নেওয়ার দৃশ্য রয়েছে। প্রলয়ংকরী এ ঝড়ের শিকার হয় দুঃখী দরিদ্র মানুষ আর অসহায় প্রাণীরা। দরিদ্র চাষির ঘর, টুনটুনিদের বেগুন পাতায় বাঁধা বাসা, গরিব মাঝির পালের দড়ি ঝড়ের নিষ্ঠুরতার শিকার হয়। তাই নিঃসন্দেহে বলা যায়, ‘বোশেখ' কবিতার হতদরিদ্র মানুষ ও প্রাণীদের ক্ষয়ক্ষতির সঙ্গে উদ্দীপকের মধু মাঝির সাদৃশ্য রয়েছে।সারকথা : ঝড়ে মধু মাঝির একমাত্র নৌকার পাল ছিড়ে নেওয়ার বিষয়টি 'বোশেখ' কবিতার হতদরিদ্র মানুষ ও অসহায় প্রাণীদের সাদৃশ্য রয়েছে।ঘ“উদ্দীপকের কথাচিত্র দেখে ‘বোশেখ' কবিতার কবির মতো বৈশাখী বাতাসের প্রতি আমাদেরও ক্ষোভ জাগে।” - মন্তব্যটি সমর্থনযোগ্য ।আকস্মিক প্রাকৃতিক বিপর্যয়ের ওপর মানুষের হাত থাকে না। অধিকাংশ ক্ষেত্রে দুর্যোগ সাধারণ নিম্নশ্রেণির মানুষের জীবনকে বিষিয়ে তোলে। এদের মধ্যে সবচেয়ে পরিচিত দুর্যোগ বৈশাখী ঝড় ।উদ্দীপকের মধু মাঝি মাঝ নদীতে মাছ ধরতে গিয়ে বৈশাখের প্রলয়ংকরী ঝড়ের কবলে পড়ে। এ ঝড় তার নৌকার পাল ছিড়ে নিয়ে যায়। গরিব মধুর একমাত্র অবলম্বন তার এই নৌকাটি। তাই সে নৌকাটিকে বাঁচাতে ঝড়ের বিরুদ্ধে মরণপণ যুদ্ধ চালিয়ে যায়। ‘বোশেখ' কবিতায় কবি বৈশাখের ঝড়ের মুখে গরিব মাঝির নৌকার পাল ছিড়ে নেওয়ার দৃশ্যটি সামনে আনে। গরিব মাঝির একমাত্র সম্বল হলো তার নৌযান। এর সাথে জড়িয়ে আছে তার জীবন ও জীবিকার প্রশ্ন। এছাড়াও হতদরিদ্র চাষির ঘরের চালা, টুনটুনির মতো অসহায় প্রাণীদের বেগুন পাতার বাসা ভেঙে দেয় কালবৈশাখী ঝড়, যা যেকোনো হৃদয়বান মানুষকেই ক্ষুব্ধ করে ।উদ্দীপকের মধু মাঝি একমাত্র নৌকাটি ঝড়ের কবলে সংকটাপন্ন। বিষয়টি কালবেশাখী ঝড়ের নিষ্ঠুরতার প্রতি আমাদের ক্ষুব্ধ করে । 'বোশেখ' কবিতার কবি কালবৈশাখের ঝড়কে নিষ্ঠুর বলেছেন। এ ঝড় কেবল গবির লোক ও অসহায় প্রাণীদের ক্ষতি করে বলে কবি এ ঝড়ের বিরুদ্ধে ক্ষোভ প্রকাশ করেছেন। তিনি আক্ষেপ করে বলেছেন, প্রকৃতির যত নিষ্ঠুরতা, নির্মমতা কেন তা শুধু গরিবদের বিরুদ্ধেই ঘটবে? অথচ সেই ঝড় অসৎ ও অত্যাচারী লোকদের কিছুই করতে পারে না। তাই বলা যায় যে, “উদ্দীপকের কথাচিত্র দেখে ‘বোশেখ' কবিতার কবির মতো বৈশাখের ঝড়ো বাতাসের প্রতি আমাদেরও ক্ষোভ জাগে”— মন্তব্যটি সমর্থনযোগ্য।

Explanation:


Sub-Questions:

================================================================================
Question #6 (ID: 687519)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রিয় মালতি

আশা করি ভালো আছিস। অনেক দিন তোর সঙ্গে দেখা হয় না। আগামীকাল পয়লা বৈশাখ। পেছনের সমস্ত দুঃখ-ব্যথা ভুলে আমরা নতুন করে পথ চলা শুরু করব। পুরনো দিনের সমস্ত হতাশা গ্লানি তোর জীবন থেকে দূর হয়ে যাক এই কামনা করি । বৈশাখী বাতাসে উড়ে যাক আমাদের ব্যর্থতা। ভালো থাকিস

তোর বন্ধু

রুমা ।

Options:
ক. রাজা সোলেমান কীসের অট্টালিকা গুঁড়িয়ে দিত?
খ. “তাদের কোনো ইট খসাতে পারলে নাতো”— কথাটি ব্যাখ্যা কর ।
গ. উদ্দীপকটি আমাদের 'বোশেখ' কবিতার কোন বিষয়টি মনে করিয়ে দেয়?
ঘ. উদ্দীপকটি অনেকাংশে ‘বোশেখ' কবিতার মূলভাবকে স্পর্শ করে।— তুমি মতটি সমর্থন কর কি?


Correct Answer: 

Solution:
করাজা সোলেমান অহমিকার অট্টালিকা গুঁড়িয়ে দিতখ“তাদের কোনো ইট খসাতে পারলে নাতো" বলতে বৈশাখী ঝড় শোষকদের কোনো ক্ষতি করতে না পারার দিকটি বুঝিয়েছেন ।বাংলাদেশের ঋতুপরিক্রমায় বৈশাখ মাস বারবার তার ভয়ংকর রূপ নিয়ে জনজীবনে আছড়ে পড়ে। বৈশাখের নিষ্ঠুর করাল গ্রাসে এবং আগ্রাসী থাবায় কখনো কখনো লন্ডভন্ড হয়ে যায় এক-একটা জনপদ। তবে অধিকাংশ ক্ষেত্রেই এর শিকার হয় খেটে খাওয়া, হতদরিদ্র মানুষ ও অসহায় প্রাণীরা। যেসব ভণ্ড প্রতারক সাধারণ মানুষকে ঠকিয়ে, শোষণ করে সম্পদের পাহাড় গড়ে, সুবিশাল অট্টালিকা গড়ে তোলে তাদের কোনো ক্ষতিই বৈশাখী ঝড় করতে পারে না। এ দুঃখজনক সত্য দিকটি বোঝাতেই কবি প্রশ্নোক্ত কথাটি বলেছেন।গ• উদ্দীপকটি আমাদের 'বোশেখ' কবিতার রবীন্দ্রনাথের নববর্ষের পুরাতনকে বিদায় করে নতুনকে গ্রহণের প্রার্থনার দিকটি মনে করিয়ে দেয় ।নববর্ষ মানুষের প্রাণের উৎস। সব দেশে সব কালে নববর্ষ উদযাপনের প্রচলন ছিল। পুরাতন 'জরা-জীর্ণতাকে বিদায় দিয়ে নতুন উদ্যমে জীবন শুরু করাই নববর্ষের মূল উপজীব্য ।উদ্দীপকের রুমার মধ্যে নববর্ষের প্রেরণায় উজ্জীবিত হওয়ার দিকটি প্রকাশ পেয়েছে। রুমা তার বান্ধবী মালতিকে পয়লা বৈশাখে নতুনভাবে জীবন শুরু করার পরামর্শ দিয়েছে। পুরনো সব দুঃখ-ব্যথা ভুলে, হতাশা-গ্লানি মুছে নতুন বছরে নতুন করে শুরু করার কথা বলা হয়েছে। রুমা প্রত্যাশা করেছে নতুন বছরের বৈশাখী বাতাসে তাদের জীবনের সব ব্যর্থতা উড়ে যাক। 'বোশেখ' কবিতার শেষাংশে কবিগুরু রবীন্দ্রনাথ ঠাকুর লিখিত বৈশাখের সংগীতের ভাবার্থ নিয়ে এসেছেন। নববর্ষের আগমনে রচিত গানে কবিগুরুর প্রার্থনা বৈশাখের প্রলয়ংকরী ঝড়ো বাতাস, তাপপ্রবাহ পুরাতন গ্লানি, হতাশা, শুষ্ক-মরা অদরকারি— সবকিছুকে উড়িয়ে নিয়ে যাক এমন প্রত্যাশা করেছেন কবি। বিষয়টি উদ্দীপকের রুমার প্রত্যাশার দিকটি মনে করিয়ে দেয়।সারকথা : 'বোশেখা' কবিতায় কবি বৈশাখের প্রথম দিনে মানুষের মঙ্গল কামনার বিষয়টি ফুটিয়ে তুলতে রবীন্দ্রনাথের প্রসঙ্গ তুলেছেন, যা উদ্দীপকের রুমার ভাবনার দিকটিকে মনে করিয়ে দেয়।ঘউদ্দীপকটি অনেকাংশে 'বোশেখ' কবিতার মূলভাবকে স্পর্শ করে। হ্যাঁ, আমি এ মতটিকে সমর্থন করি।প্রত্যেক জাতির মধ্যেই নববর্ষের নতুন উদ্যমে পথ চলার বিষয়টি দৃশ্যমান। প্রায় সাড়ে তিনশো বছর পুরনো বইয়ে বাংলা নববর্ষ, উদ্যাপনের দৃষ্টান্ত রয়েছে। পুরাতন জরা-জীর্ণকে বৈশাখের তপ্ত বাতাসে উড়িয়ে নিতে বলেছেন কবিগুরু রবীন্দ্রনাথ ঠাকুর ।উদ্দীপকে বৈশাখকে সামনে রেখে পুরাতন ব্যর্থতাকে ভুলে যাওয়ার আকাঙ্ক্ষা প্রকাশ পেয়েছে। রুমা তার বান্ধবী মালতিকে নববর্ষে নতুনভাবে জীবন শুরু করার আহ্বান জানায়। সমস্ত দুঃখ-ব্যথা ভুলে, হতাশা-গ্লানি মুছে নতুন উদ্যমে সবকিছু শুরু করার প্রত্যয় ব্যক্ত করেছে সে। তার আকাঙ্ক্ষা বৈশাখের বাতাসে তাদের ব্যর্থতা উড়ে যাক। 'বোশেখ' কবিতায় কবি বৈশাখের প্রলয়ংকরী ঝড়ের তাণ্ডবলীলা সাধনের বিষয়টি উল্লেখ করেছেন। কবিগুরু রবীন্দ্রনাথ ঠাকুরের নরবর্ষের প্রতি করজোেড় প্রার্থনাকে স্মরণ করে কবি কালবৈশাখী বাতাসে সমস্ত বৈষম্য গুঁড়িয়ে দেওয়ার প্রত্যাশা ব্যক্ত করেন। আর এটিই আলোচ্য কবিতার মূল সুর ।উদ্দীপকের রুমা নববর্ষকে সামনে রেখে তার বন্ধু মালতিকে নতুন জীবনবোধে উদ্বুদ্ধ হওয়ার পরামর্শ দেয়। পুরাতন সব ব্যর্থতা, দুঃখ, গ্লানি বৈশাখের বাতাসে উড়ে যাওয়ার আশাবাদ ব্যক্ত করে। 'বোশেখ' কবিতার কবিও বৈশাখী ঝড়ে সকল বৈষম্য দূর হয়ে যাওয়ার বিষয়টিকে মূলে রেখেছেন । তাই নিঃসন্দেহে বলা যায় যে, উদ্দীপকটি অনেকাংশে ‘বোশেখ' কবিতার মূলভাবকে স্পর্শ করেছে।

Explanation:


Sub-Questions:

================================================================================
Question #7 (ID: 687368)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আষাঢ় আর শ্রাবণে এক এক সময় দিনের পর দিন বর্ষণ চলতে থাকে। অনেক দিন সূর্যের চেহারা পর্যন্ত চোখে পড়ে না। গ্রীষ্মের প্রচণ্ড প্রতাপশালী সূর্য ঘুমিয়ে পড়ে কালো মেঘের আড়ালে। আকাশ ভেঙে নামে অঝোর বৃষ্টি। বৃষ্টির ঝাপসা আচ্ছাদনে আচ্ছন্ন হয়ে পড়ে চারদিক। দূর বনানীর গা ঘেঁষে সন্ধ্যার অনেক আগেই জমাট অন্ধকার নেমে আসে। আর বৃষ্টির জলে মাঠ-ঘাট থইথই করে। চারদিকে কেবল পানি আর পানি। মাঝখানে ছোট ছোট গ্রাম দ্বীপের মতো ভাসে। নৌকা ছাড়া যাতায়াতের কোনো উপায় থাকে না। মাঝির কণ্ঠে শোনা যায় সারিগানের সুর। বর্ষার প্রতীক কদমফুলে ছেয়ে যায় গাছ। কেয়া বনে চলে ফুল ফোটার প্রতিযোগিতা। সব মিলিয়ে যেন এক মোহনীয় পরিবেশ। প্রকৃতি কৈবল সেজেই চলেছে।

Options:
ক. টেলিগ্রাফের থামগুলোকে বাতাস কী করে?
খ. বাতাসের ধ্বংসাত্মক রূপকে কবি ধিক্কার জানিয়েছেন কেন? ব্যাখ্যা কর ।
গ. উদ্দীপকের প্রকৃতির সঙ্গে 'বোশেখ' কবিতার প্রকৃতির বৈসাদৃশ্য আলোচনা কর ।
ঘ. “উদ্দীপকটি 'বোশেখ' কবিতার বিপরীত রূপ”— মূল্যায়ন কর ।


Correct Answer: 

Solution:
কটেলিগ্রাফের থামগুলোকে বাতাস নুইয়ে দেয়।খবাতাসের ধ্বংসাত্মক রূপকে কবি ধিক্কার জানিয়েছেন কারণ এতে শুধু গরিব ও অসহায়রা বিপর্যস্ত হয়।‘বোশেখ' কবিতায় কবির বর্ণনায় বাতাসের ধ্বংসাত্মক রূপের কবলে পড়ে কেবল গরিব ও অসহায়রা। কালবৈশাখি ধনীর অট্টালিকার একটা ইটও খসাতে পারে না। বৈশাখের প্রচণ্ড বাতাসে বুনোহাঁসের ঝাঁক ভেঙে যায়, জেটের পাখা দুমড়ে শেষে আছাড় মারে। নদীর পানি শূন্যে তুলে ছড়িয়ে দেয়। টেলিগ্রাফের থামগুলোকে নুইয়ে দেয়। গরিব মাঝির পালের দড়ি ছেঁড়া, টুনটুনিদের বেগুন পাতার বাসা ছেঁড়া, দুঃখী মায়ের ভাতের হাঁড়ি উলটে দেওয়া, বাবুই পাখির ঘর উড়িয়ে নেওয়া— এসব করে বলে কবি বাতাসের ধ্বংসাত্মক রূপকে ধিক্কার জানিয়েছেন।গউদ্দীপকের প্রকৃতির সঙ্গে 'বোশেখ' কবিতার প্রকৃতির বৈসাদৃশ্য রয়েছে।প্রকৃতি তার নানা রূপবৈচিত্র্য নিয়ে আবির্ভূত হয়। প্রকৃতি কখনো কখনো মানুষের নিঃসঙ্গতার সঙ্গী হয়। প্রকৃতির মাঝেই মানুষ নির্মল আনন্দ খুঁজে পায় । আবার প্রকৃতি কখনো কখনো ভয়াল রূপ ধারণ করে ।উদ্দীপকে প্রকৃতির সৌন্দর্য বর্ণনা করা হয়েছে। আষাঢ় আর শ্রাবণে দিনের পর দিন বর্ষণ চলতে থাকে। চারদিকে কেবল পানি আর পানি । নৌকা ছাড়া যাতায়াতের কোনো উপায় থাকে না। মাঝির কণ্ঠে শোনা যায় সারিগানের সুর। বর্ষার প্রতীক কদমফুলে ছেয়ে যায় গাছ। কেয়া বনে চলে ফুল ফোটার প্রতিযোগিতা। সব মিলিয়ে যেন এক মোহনীয় পরিবেশ। প্রকৃতি কেবল সেজেই চলেছে। আর ‘বোশেখ' কবিতায় বৈশাখে প্রকৃতির রুদ্ররূপ দেখতে পাওয়া যায়। বৈশাখের হাওয়ায় বুনোহাঁসের ঝাঁক বা দল ভেঙে যায়, জেটের পাখা দুমড়ে আছাড় মারে, নদীর পানি শূন্যে তুলে ছড়িয়ে দেয়। টেলিগ্রামের থামগুলোকে নুইয়ে দেয়। টুনটুনিদের বেগুন পাতার বাসা ছিড়ে দেয়। দুঃখী মায়ের ভাতের হাঁড়ি উলটে ফেলে। এছাড়া আরও নানা ধ্বংসাত্মক রূপ দেখতে পাওয়া যায়। এভাবে উদ্দীপকের প্রকৃতির সঙ্গে ‘বোশেখ” কবিতার প্রকৃতির বৈসাদৃশ্য রয়েছে।সারকথা : 'বোশেখ' কবিতায় প্রকৃতির রুদ্ররূপ ফুটে উঠেছে। উদ্দীপকে ফুটে উঠেছে প্রকৃতির মোহনীয় রূপ। এখানেই উভয়ের মধ্যে বৈসাদৃশ্য।ঘ“উদ্দীপকটি ‘বোশেখ' কবিতার বিপরীত রূপ”- মন্তব্যটি যথার্থ ।এ দেশের সবুজ প্রকৃতির নানা রূপ দৃশ্যমান। এখানে প্রকৃতি কখনো ফুলে-ফলে চারদিকে সাজিয়ে তোলে আবার কখনো গাছের পাতা সব ঝরিয়ে চারদিকে রুক্ষ বেশ ধারণ করে। আবার বৃষ্টি ঝরিয়ে বন্যার সৃষ্টি করে আপন বৈরিতা প্রকাশ করে ।উদ্দীপকে প্রকৃতির শান্ত ও কোমল রূপ বর্ণিত হয়েছে। আষাঢ় আর শ্রাবণে দিনের পর দিন বর্ষণ চলতে থাকে। বৃষ্টির জলে মাঠ-ঘাট থইথই করে। নৌকা ছাড়া যাতায়াতের কোনো উপায় থাকে না। মাঝির কণ্ঠে শোনা যায় সারিগানের সুর। কদম ফুলে ছেয়ে যায় গাছ। কেয়া বনে চলে ফুল ফোটার প্রতিযোগিতা। সব মিলিয়ে যেন এক মোহনীয় পরিবেশ। 'বোশেখ' কবিতায় বৈশাখের মহাপ্রতাপশালী ঝড়ো বাতাসের রূপ বর্ণনা করা হয়েছে। বাতাসে বুনোহাঁসের ঝাঁক ভেঙে যায়, গরিব মাঝির পালের দড়ি ছিড়ে যায়, চাষির ভিটে গুঁড়িয়ে যায়, বাবুই পাখির ঘর উড়ে যায় ।‘বোশেখ' কবিতায় কবি বৈশাখের করাল গ্রাসের শিকার দুঃখী মানুষের প্রতি যে সহানুভূতি প্রকাশ করেছেন তার সঙ্গে উদ্দীপকের প্রকৃতির ঐশ্বর্যময়ী রূপ বর্ণনা সাদৃশ্যপূর্ণ। তবে এ কবিতায় বৈশাখের বিধ্বংসী রূপের যে ক্ষতিকর বর্ণনা রয়েছে তা উদ্দীপকে নেই। এদিক থেকে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 687382)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
চাষার ঘরটি উড়ে গেলে তুমি কি তবে খুশি হবে পবন?”— কবির এই প্রশ্নে আছে গভীর মর্মবাণী। দুর্বলের ক্ষতি যেন শক্তিশালীর গর্ব না হয়, বরং যেন সে সংযত হয়।

Options:
ক. ‘চাষা’ শব্দের অর্থ কী?
খ. কবি বৈশাখের প্রতি এমন প্রশ্ন রাখার প্রেক্ষাপট কী?
গ. উদ্দীপকের বক্তব্য ও ‘বোশেখ’ কবিতার মানবিক আবেদন বিশ্লেষণ কর।
ঘ. “বৈশাখের রুদ্রতা দরিদ্র মানুষের দুর্ভোগের প্রতীক”— মন্তব্যটির যৌক্তিকতা বিশ্লেষণ কর।


Correct Answer: 

Solution:
ক‘চাষা’ শব্দের অর্থ হলো কৃষক।খকবি প্রকৃতিকে প্রশ্ন করে তার ধ্বংসাত্মক প্রবণতা রোধের চেষ্টা করেছেন।তিনি জানতে চেয়েছেন, একজন গরিব চাষির কুঁড়েঘর উড়ে গেলে বাতাসের কি খুশি হওয়া উচিত? এটি একটি প্রতীকী প্রশ্ন, যা প্রকৃতির ওপর সামাজিক দায়িত্ব আরোপ করে। দরিদ্রের দুর্ভোগকে উপেক্ষা না করে প্রকৃতি যেন সংবেদনশীল হয়—এই ভাবেই কবি মনোভাব ব্যক্ত করেছেন।গকবি ও উদ্দীপক উভয়েই দরিদ্র মানুষের দুর্দশার প্রতি সহমর্মিতা প্রকাশ করেছেন।‘বোশেখ’ কবিতায় কবি চাষির ঘর, মাঝির পাল, পাখির বাসা রক্ষার মিনতি করেন; উদ্দীপকে চাষির ঘর উড়ে যাওয়ার দুঃখ প্রকাশ করা হয়েছে। এটি বোঝায় যে দুর্বলদের ক্ষতিই সবচেয়ে বেশি হয়।মানবিক মূল্যবোধ থেকে এই আবেদন উঠে এসেছে, যা আমাদের সমাজে দরিদ্রদের প্রতি করুণা ও সহানুভূতির বার্তা বহন করে। কবিতা ও উদ্দীপক উভয়েই সেই মানবিক আবেদনের ধারক।ঘমন্তব্যটি যথার্থ। বৈশাখের রুদ্রতা, ঝড়, খরা ইত্যাদি দরিদ্রদের জন্য বড় বিপর্যয়।ধনীরা আধুনিক ঘরে বা শহরে বাস করে নিরাপদে থাকে, কিন্তু চাষা বা মাঝির মতো দরিদ্র মানুষদের ঘরবাড়ি উড়ে যায়, জীবিকা হারায়। এই প্রাকৃতিক দুর্যোগ যেন দরিদ্রের এক অভিশাপ।তাই কবি প্রকৃতিকে প্রশ্ন করেছেন, যেন দুর্বলদের উপর এই রুদ্রতা না পড়ে। বাস্তব সমাজে এটি অন্যায় ও বৈষম্যের প্রতীকও বটে। মন্তব্যটি যুক্তিসঙ্গত ও মানবিক দৃষ্টিকোণ থেকে গুরুত্বপূর্ণ।

Explanation:


Sub-Questions:

================================================================================
Question #9 (ID: 687380)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বৈশাখের প্রখর রোদ ও ঝড় বয়ে যায় মাঠঘাট, জনপদ ও জীবনসংগ্রামে। ছোট ছোট কুঁড়েঘরগুলো উড়ে যায়, মাঝির নৌকার পাল ছিঁড়ে যায়, মাঠে শস্য শুকিয়ে যায়। ধনীরা শহরের শীতলঘরে স্বস্তিতে থাকে, অথচ দরিদ্র কৃষক বা জেলে রোদে–বৃষ্টিতে তীব্র কষ্ট পায়।

Options:
ক. ‘প্রতাপ’ শব্দের অর্থ কী?
খ. কবি বৈশাখকে ‘মহাপ্রতাপী’ বলেছেন কেন?
গ. উদ্দীপকের ঘটনাগুলোর সঙ্গে ‘বোশেখ’ কবিতার প্রেক্ষাপট কীভাবে সাদৃশ্যপূর্ণ তা বিশ্লেষণ কর।
ঘ. “উদ্দীপকটি প্রকৃতির রূপকে বাস্তব জীবনের অন্যায় ও বৈষম্যের প্রতীকরূপে তুলে ধরেছে”— ব্যাখ্যা কর।


Correct Answer: 

Solution:
ক‘প্রতাপ’ শব্দের অর্থ হলো প্রভাব বা শক্তিশালী প্রভাব।খকবি বৈশাখকে 'মহাপ্রতাপী' বলেছেন কারণ সে প্রকৃতির শক্তিধর রূপ, যা দরিদ্র মানুষের জীবনে বিপর্যয় ডেকে আনে।বৈশাখের ঝড় ও খরতাপে দরিদ্রদের ঘরবাড়ি ভেঙে যায়, জীবন-জীবিকা বন্ধ হয়ে যায়। বৈশাখ যেন প্রাকৃতিক বিপর্যয়ের এক প্রতীক, যা সমাজের দুর্বল শ্রেণিকে বেশি কষ্ট দেয়। তাদের দুর্বল কুঁড়েঘর বা নৌকা থাকে ঝুঁকির মুখে, ফলে কবি বৈশাখের এমন প্রতাপকে ‘মহাপ্রতাপী’ নামে চিহ্নিত করেছেন।গউদ্দীপকের বর্ণনায় দরিদ্র শ্রেণির মানুষ বৈশাখের প্রভাবে মারাত্মক ক্ষতিগ্রস্ত হয়, ঠিক যেমন 'বোশেখ' কবিতায় চাষি, মাঝি বা গরিব পাখির বাসা ধ্বংস হয়ে যায়।দুস্থ মানুষের ওপর প্রাকৃতিক দুর্যোগ সবচেয়ে বেশি আঘাত হানে। ‘বোশেখ’ কবিতায় চাষির ঘর উড়ে যায়, মাঝির পাল ছিঁড়ে যায়— এগুলো উদ্দীপকের বাস্তব অবস্থার প্রতিফলন। তাদের দুর্ভোগ সমাজ কাঠামোর এক বৈষম্যমূলক বাস্তবতাকে চিহ্নিত করে।এই অনুরূপতা প্রমাণ করে কবির দৃষ্টিভঙ্গি বাস্তব জীবনেই প্রতিফলিত হয়েছে। কবি প্রকৃতির মাধ্যমে সামাজিক অন্যায় ও দরিদ্র মানুষের প্রতি অবহেলার বাস্তবতা তুলে ধরেছেন।ঘমন্তব্যটি যথার্থ, কারণ প্রকৃতি এখানে কেবল প্রকৃতি নয়, বরং একটি প্রতীক যা সমাজের শোষণ ও বৈষম্যকেও তুলে ধরে।বৈশাখের প্রাকৃতিক দুর্যোগ মূলত দরিদ্র জনগোষ্ঠীকেই বিপর্যস্ত করে। উদ্দীপকে তা স্পষ্ট: কুঁড়েঘর উড়ে যায়, পাল ছিঁড়ে যায়, শস্য শুকিয়ে যায়। এটি কেবল প্রকৃতির ঘটনা নয়, বরং সমাজের আর্থ-সামাজিক দুর্বলতা এবং শোষণচিত্রকে উন্মোচন করে। ধনীরা নিরাপদে থাকে আর গরিবরা হারায় আশ্রয় ও খাদ্য।এই অর্থে, প্রকৃতি বাস্তবতার প্রতীক হয়ে উঠেছে, যা সমাজের চরম বৈষম্য ও অবিচারের প্রতিবিম্ব। কবির বক্তব্য ও উদ্দীপকের চিত্র একই দিক নির্দেশ করে, তাই মন্তব্যটি যুক্তিসম্মত।

Explanation:


Sub-Questions:

================================================================================
Question #10 (ID: 687378)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বন্যার্ত মানুষের জন্য ত্রাণের আয়োজন করা হয়। ত্রাণকমিটি খুবই কঠোরভাবে সবকিছু নিয়ন্ত্রণে রাখে। হতদরিদ্র রাসুর পরিবারে লোকসংখ্যা বেশি থাকায় দুইবার ত্রাণ নিতে এলে অনিয়মের দায়ে তার কার্ড বাতিল করা হয়। বরাদ্দের চেয়ে কম চাল দেয়ার প্রতিবাদ করলে রহম আলীকে বেদম প্রহার করে রিলিফ ক্যাম্প থেকে বের করে দেওয়া হয়। এমন সময় যতীন্দ্রনাথ চক্রবর্তী ও শমসের আলী চৌধুরী এলে তাদের প্রত্যেককে এক মণ চাল, আধা মণ ডালসহ অন্য ত্রাণসামগ্রী নৌকায় পৌঁছে দিয়ে আসেন ত্রাণকমিটির প্রধান কর্তাব্যক্তি।

Options:
ক. 'তিষ্ঠ' কথার অর্থ কী?
খ. পবনের কাছে কবি মিনতি করেছেন কেন ?
গ. উদ্দীপকে বর্ণিত দরিদ্র শ্রেণির সাথে রিলিফ কমিটির আচরণের মাধ্যমে ফুটে ওঠা দিকটি 'বোশেখ' কবিতার আলোকে ব্যাখ্যা কর ।
ঘ. “উদ্দীপকটি 'বোশেখ' কবিতার একটা খণ্ডচিত্র মাত্র, পূর্ণরূপ নয়”– যুক্তিসহ বুঝিয়ে লেখ ।


Correct Answer: 

Solution:
কতিষ্ঠ' কথার অর্থ স্থির হও।খকবি পবনের কাছে মিনতি করেছেন যেন গরিব-দুঃখীদের দুর্দশার মাত্রা আর না বাড়ে ।কবি পবন অর্থাৎ বাতাসের কাছে মিনতি করেছেন স্থির হওয়ার জন্য। কারণ বৈশাখের মহাপ্রতাপশালী বাতাসে গরিব মাঝির পালের দড়ি ছিঁড়ে যায়। এতে তার জীবিকা অর্জনও থমকে যায়। চাষির নড়বড়ে ঘরটি বৈশাখের ঝড়ের প্রতাপে গুঁড়িয়ে গেলে সে নিরাশ্রয় হয়ে পড়ে। এসব কারণে কবি গরিব-দুঃখীদের প্রতি সহমর্মী হয়ে পবনের কাছে স্থির হওয়ার জন্য মিনতি করেছেন ।গ• উদ্দীপকে বর্ণিত দরিদ্র শ্রেণির সঙ্গে রিলিফ কমিটির আচরণের মধ্যে 'বোশেখ' কবিতায় প্রকাশিত শ্রমজীবী মানুষের অসহায়ত্ব এবং তাদের ওপর শোষকদের নিষ্পেষণের দিকটি প্রকাশ পেয়েছে।আমাদের এ সমাজব্যবস্থা এমন এক ধারার মধ্য দিয়ে এগিয়ে চলছে যেখানে দরিদ্ররা সব জায়গায়ই বঞ্চিত হচ্ছে। তাদের ওপর নিষ্পেষণ ও বঞ্চনার স্টিম রোলার চালানো হচ্ছে। মানুষ কিংবা প্রকৃতি— সবকিছুই তাদের বিরুদ্ধে। সমাজের ধনীরা গরিবের শ্রমে অর্জিত সম্পদ ভোগ করছে, তাদেরকে ন্যায্য পাওনা থেকেও বঞ্চিত করছে।উদ্দীপকে দরিদ্র ও অসহায় মানুষের বঞ্ছনার শিকার হওয়ার বিষয়টি উপস্থাপন করা হয়েছে। বিষয়টি বন্যার্তদের ওপর রিলিফ কমিটির আচরণের মধ্য দিয়ে প্রকাশ পেয়েছে। তাদের বরাদ্দের চেয়ে কম ত্রাণ দেওয়ার প্রতিবাদ করলে তাদের ওপর চালানো হয় নির্যাতন। অথচ ধনীদের বরাদ্দের অতিরিক্ত ত্রাণ পৌঁছে দেওয়া হয় । এ বিষয়টি 'বোশেখ' কবিতায়ও প্রতিফলিত হয়েছে। কালবৈশাখি ঝড় বয়ে গেলে দরিদ্র মানুষের বেশি ক্ষতি হয়। তাদের বহু কষ্টের ফসল, আশ্রয় ধ্বংস হয়। অথচ ধনীদের প্রাসাদ ঠিকই অক্ষত থাকে। উদ্দীপকের বিষয়টি কবিতার এই ভাবকেই প্রতিকায়িত করেছে।সারকথা বোশেখ, কবিতায় শ্রমজীবী দরিদ্র অসহায় মানুষের ওপর 'মানুষ ও প্রকৃতির অবিচার এবং শোষণের চিত্রটি উদ্দীপকে বন্যার্তদের ওপর রিলিফ কমিটির বঞ্চনা ও নির্যাতনের মধ্যে প্রতিকায়িত হয়েছে।ঘ“উদ্দীপকটি ‘বোশেখ' কবিতার একটা খণ্ডচিত্র মাত্র, পূর্ণরূপ নয়”— মন্তব্যটি যথার্থ।বর্তমান সমাজব্যবস্থায় ধনী-দরিদ্রের বৈষম্য চরম পর্যায়ে পৌঁছেছে। জীবনযাত্রার প্রতিটি ক্ষেত্রে দরিদ্র ও শ্রমজীবীরা শোষণের শিকার হচ্ছে। শোষকরা ছলে, বলে, কৌশলে তাদের অধিকার থেকে বঞ্চিত করে রাখছে। সামাজিক বৈষম্য কিংবা প্রাকৃতিক দুর্যোগ— সবখানেই দরিদ্র মানুষের জীবনের ওপর বিরূপ প্রভাব বিস্তার করছে।উদ্দীপকে দরিদ্র মানুষের অসহায়ত্ব ও শোষণের চিত্র উঠে এসেছে। বন্যার কারণে বাস্তুহারা অসহায় মানুষের জন্য বরাদ্দ ত্রাণ সমাজের প্রভাবশালীরা আত্মসাৎ করে গরিবদের বঞ্চিত করে ধনীদের কাছে পৌছে দেয়। দরিদ্র মানুষের এই দুর্দশা ও অসহায়ত্বের চিত্র 'বোশেখ' কবিতায়ও প্রকাশ পেয়েছে । তবে এ ভাবই কবিতার একমাত্র দিক নয় । এ দিকটি ছাড়াও কবিতায় নানাবিধ বিষয় ও ভাবের প্রকাশ ঘটেছে।‘বোশেখ' কবিতায় কবি বৈশাখের বিধ্বংসী ঝড়কে মহাপ্রতাপশালী আখ্যা দিয়ে তাকে দরিদ্র মানুষের সর্বনাশ করা থেকে বিরত থাকতে বলেছেন । তিনি হিংস্র থাবায় গরিবের বাসস্থান, দরিদ্র মাঝির পালের দড়ি, অসহায় পাখিদের বাসা ধ্বংস না করতে বলেছেন। যারা শ্রমজীবীদের শোষণ করে অট্টালিকা গড়ে তুলেছে সেই অট্টালিকা যেন কালবৈশাখি ঝড়ে গুঁড়িয়ে যায়। মূলত এ কবিতায় কবি বৈশাখের বিধ্বংসী প্রতীকের মধ্য দিয়ে অত্যাচারীর অবসান কামনা করেছেন। কবিতার এসব বিষয় ও ভাব উদ্দীপকে অনুপস্থিত। তাই বলা যায়, মন্তব্যটি যথার্থ।

Explanation:


Sub-Questions:

================================================================================
Question #11 (ID: 687376)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বেতন দিয়াছ?— চুপ রও যত মিথ্যাবাদীর দল।

কত পাই দিয়ে কুলিদের তুই কত ক্রোর পেলি বল্‌ ....

বল তো এসব কাহাদের দান! তোমার অট্টালিকা

কার খুনে রাঙা?-ঠুলি খুলে দেখ, প্রতি ইটে আছে লিখা ।

তুমি জান নাকো, কিন্তু পথের প্রতি ধূলিকণা জানে

ঐ পথ, ঐ জাহাজ, শকট, অট্টালিকার মানে।

Options:
ক. যারা লোক ঠকিয়ে প্রাসাদ গড়ে বাতাস তাদের কী করতে পারে না?
খ. ‘বোশেখ' কবিতায় বৈশাখী বাতাস কেমন? — ব্যাখ্যা কর।
গ. উদ্দীপকের কবির সঙ্গে 'বোশেখ' কবিতার কবির সাদৃশ্যপূর্ণ দিকটি ব্যাখ্যা কর
ঘ. “উদ্দীপকের কবি এবং ‘বোশেখ' কবিতার কবি দুজনের মানসপট একই ধারায় প্রবাহিত।” — মন্তব্যটির যথার্থতা বিশ্লেষণ কর ।


Correct Answer: 

Solution:
কযারা লোক ঠকিয়ে প্রাসাদ গড়ে বাতাস তাদের প্রাসাদের ইট খসাতে পারে না ।খবোশেখ' কবিতায় বৈশাখী বাতাস মহাপ্রতাপশালী ।'বোশেখ' কবিতায় কবি বলেছেন, বৈশাখী বাতাসে বুনোহাঁসের ঝাঁক ভেঙে যায়। এছাড়া কালবৈশাখি বাতাস গরিব মাঝির পালের দড়ি ছিড়ে ফেলে। চাষির ভিটে গুঁড়িয়ে দেয়। টুনটুনিদের বেগুন পাতার বাসা ছিঁড়ে ফেলে। দুঃখী মায়ের ভাতের হাঁড়ি উলটে ফেলে দেয় । বাবুই পাখির ঘর উড়িয়ে নিয়ে যায়। গরিব চাষির ঘর উড়িয়ে নিয়ে যাওয়ার ক্ষমতাও রাখে বৈশাখী বাতাস। মূলত 'বোশেখ’ কবিতায় কবি বৈশাখী বাতাসের ধ্বংসাত্মক রূপ তুলে ধরেছেন।গউদ্দীপকের কবির সঙ্গে ‘বোশেখ” কবিতার কবির সাদৃশ্যপূর্ণ দিকটি হলো শ্রমজীবীদের শোষণ করার বিষয়টি তুলে ধরা ।সমাজে অধিকাংশ সময় দেখা যায় ধনিক শ্রেণি দ্বারা শ্রমজীবী মানুষ শোষিত হয়। সমাজে যারা বড় বড় অট্টালিকা নির্মাণ করে তার পেছনে রয়েছে শ্রমজীবীদের বিন্দু বিন্দু ঘাম। অথচ সমাজে এই শ্রেণিই সবচেয়ে অবহেলিত।উদ্দীপকের গরিবের প্রতি ধনীর অত্যাচারের দিকটি প্রকাশ পেয়েছে। শ্রমিকের উপযুক্ত পারিশ্রমিক না দিয়ে তাদের শ্রম শোষণ করছে ধনীরা। তাদের ন্যায্য পাওনা থেকে বঞ্চিত করছে। ধনীর অট্টালিকা তৈরির পেছনে শ্রমিকের অবদান সবচেয়ে বেশি অথচ ধনীরা তাদের ন্যায্য পরিশ্রমিক প্রদান করে না। 'বোশেখ' কবিতায় কবি এই ধনীদের কথাই বলেছেন যারা শ্রমিকের শ্রম শোষণ করে, ঠকিয়ে প্রাসাদ তৈরি করে। অন্যের শ্রম শোষণ করে যারা মস্ত দালান তৈরি করে তাদের প্রতি তিনি ধিক্কার জানিয়েছেন। এভাবে শ্রমজীবী মানুষদের শোষণকারীদের প্রতি ধিক্কার জানানোর দিক থেকে উদ্দীপকের কবি ও 'বোশেখ' কবিতার কবির সাদৃশ্য রয়েছে।সারকথা : ধনীরা শ্রমিকের শ্রম শোষণ করে অথচ তাদের ন্যায্য পাওনাটাও মিটিয়ে দেয় না। এই শোষকদের প্রতি ধিক্কার জানানোর দিক থেকে উদ্দীপকের কবি ও 'বোশেখ' কবিতার কবির সাদৃশ্য রয়েছে।ঘ“উদ্দীপকের কবি এবং ‘বোশেখ' কবিতার কবি দুজনের মানসপট একই ধারায় প্রবাহিত।” — মন্তব্যটি যথার্থ ।শ্রমজীবী মানুষেরা বরাবরই অবহেলিত। সমাজের ধনিক শ্রেণির সম্পদের পাহাড়ের নেপথ্যে থাকে শ্রমজীবী মানুষের বিন্দু বিন্দু ঘাম । অথচ সমাজের চালিকাশক্তি শ্রমজীবী এসব মানুষদের তেমন মূল্য দেওয়া হয় না। তারা সব সময়ই শোষণের শিকার হয়।উদ্দীপকে কবি শ্রম শোষণকারী ধনীদের ধিক্কার জানিয়েছেন। কুলিদের কত টাকা দিয়ে তার বিনিময়ে কত সে আদায় করেছে তা নিয়ে তিনি প্রশ্ন করেছেন। ধনীদের অট্টালিকা তৈরির পেছনে শ্রমিকের দান রয়েছে। 'বোশেখ' কবিতায় কবি প্রশ্ন রেখেছেন, যারা লোক ঠকিয়ে প্রাসাদ গড়ে, বাতাস কেন তাদের ইট খসাতে পারে না। যারা মানুষের মধ্যে পার্থক্য তৈরি করে তাদেরকে কবি এখানে পরগাছা বলে চিহ্নিত করেছেন। শ্রমিকের শ্রম শোষণ করে যারা দালান করে বাহাদুরি করে কবি তাদের বাড়তি অহংকার ভেঙে ফেলতে বৈশাখের কাছে আহ্বান জানিয়েছেন ।উদ্দীপকে যারা শ্রমিকের শ্রম শোষণ করে কবি তাদেরকে মিথ্যাবাদী বলেছেন। এই অট্টালিকা নিয়ে যে তাদের এত গর্ব এর পেছনে রয়েছে শ্রমিকেরই অবদান— কবি সেটা খতিয়ে দেখতে বলেছেন। আর 'বোশেখ' কবিতায় শোষণকারী ধনীদের কবি ধ্বংস কামনা করেছেন । অর্থাৎ উদ্দীপকের কবি ও ‘বোশেখ' কবিতার কবি উভয়ই শোষকের প্রতি ক্ষোভ প্রকাশ করেছেন। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #12 (ID: 687374)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ভাঙা কুঁড়েঘরে থাকি

পাশে এক বিরাট প্রাসাদ

প্রতিদিন চোখে পড়ে;

সে প্রাসাদ কী দুঃসহ স্পর্ধায় প্রত্যহ

আকাশকে বন্ধুত্ব জানায়

আমি তাই চেয়ে চেয়ে দেখি ।

Options:
ক. বাতাস উড়িয়ে নিয়েছে কী?
খ. কবি কাকে হনুমানের পিতা কি না বলে প্রশ্ন করেছেন? ব্যাখ্যা কর ।
গ. উদ্দীপকের ধনী-দরিদ্রের পার্থক্য 'বোশেখ' কবিতায় কীভাবে প্রতিফলিত হয়েছে?— ব্যাখ্যা কর ।
ঘ. “আংশিক মিল থাকলেও উদ্দীপক ও 'বোশেখ' কবিতার প্রেক্ষাপট ভিন্ন।” — মন্তব্যটি বিশ্লেষণ কর।


Correct Answer: 

Solution:
কবাতাস উড়িয়ে নিয়েছে বাবুই পাখির ঘর।খকবি বৈশাখী বাতাসকে হনুমানের পিতা কি না বলে প্রশ্ন করেছেন।হনুমানের পিতা পবন হলেন বায়ুর দেবতা। যেকোনো ধরনের সমস্যা হলে তিনি দ্রুতবেগে সব ধ্বংস করে দিতেন। কবিতায় বৈশাখী বাতাস তার প্রলয়ংকরী রূপ নিয়ে সবকিছু লন্ডভন্ড করে দিয়েছে। তাই কাজের সাদৃশ্য বিবেচনা করে কবি বৈশাখী বাতাসকে প্রশ্ন করেছেন, এই বৈশাখী পবন হনুমানের পিতা কি না।গউদ্দীপকের ধনী-দরিদ্রের পার্থক্য ‘বোশেখ' কবিতায়ও প্রতিফলিত হয়েছে।সৃষ্টির শুরুতে মানুষ সবাই সমান ছিল। ধীরে ধীরে সভ্যতার অগ্রগতিতে মানুষ তাদের প্রয়োজনে নানা নিয়ম-কানুন তৈরি করে। আর এর মধ্য থেকেই ধনী-দরিদ্রের ব্যবধান শুরু হয় ।উদ্দীপকের কবিতায় একটি ভাঙা কুঁড়েঘর আর পাশে বিরাট প্রাসাদের কথা বলা হয়েছে। ভাঙা কুঁড়েঘরটি দরিদ্র ও অসহায় মানুষের আবাসস্থল, যারা প্রতিনিয়ত বঞ্চনার শিকার হচ্ছে। আর বিরাট প্রাসাদ হচ্ছে ধনীর আবাসস্থল, যা শ্রমিকের শ্রম শোষণ করে তৈরি হয়েছে। এই প্রাসাদ দুঃসহ স্পর্ধায় প্রতিদিন আকাশকে বন্ধুত্ব জানায়। 'বোশেখ' কবিতায় কবি ধনী-দরিদ্র্যের পার্থক্য দেখিয়েছেন বৈশাখী বাতাস দিয়ে । বৈশাখী ঝড়ো বাতাস যেখানে গরিবের সর্বস্ব লন্ডভন্ড করে দেয় সেখানে ধনীর দালানের একটি ইটও খসাতে পারে না। এসব দালান গড়ে উঠেছে শ্রমজীবী সাধারণ মানুষকে শোষণ করে। এভাবে উদ্দীপকের মতো ধনী-দরিদ্রের পার্থক্য ‘বোশেখ' কবিতায়ও প্রতিফলিত হয়েছে।ঘ“আংশিক মিল থাকলেও উদ্দীপক ও 'বোশেখ' কবিতার প্রেক্ষাপট ভিন্ন।” — মন্তব্যটি যথার্থ।পৃথিবীতে ধনী-দরিদ্রের ব্যবধান প্রকট আকার ধারণ করেছে। ধনীরা তাদের ধন বৃদ্ধির আশায় প্রতিনিয়ত শ্রমিকের শ্রম শোষণ করছে। এতে করে ধনীরা আরও ধনী হচ্ছে আর দরিদ্ররা দুঃখের মধ্যে পতিত হচ্ছে ।উদ্দীপকে ভাঙা কুঁড়েঘর আর বিরাট প্রাসাদের প্রসঙ্গ উপস্থাপিত হয়েছে। ভাঙা কুঁড়েঘর গরিব অসহায় মানুষের আবাসস্থল, আবার বিরাট প্রাসাদ ধনীদের আবাসস্থল। এখানেই ধনী-দরিদ্রের পার্থক্য রয়েছে। একদিকে কুঁড়েঘর, অন্যদিকে বিরাট প্রাসাদ। ‘বোশেখ' কবিতায় বৈশাখী ঝড়ের মধ্য দিয়ে ধনী-দরিদ্রের ব্যবধান দেখানো হয়েছে। বৈশাখী ঝড় গরিবের সবকিছু নিঃশেষ করে দেয়, কিন্তু ধনীদের দালানের একটা ইটও খুলতে পারে না ।'বোশেখ' কবিতায় ধনী-দরিদ্রের মধ্যে পার্থক্য নিরূপণ করা হয়েছে ঠিকই তবে এ কবিতার বিষয়বস্তু আরও বিস্তৃত। ‘বোশেখ' কবিতায় কবি ধনী-দরিদ্রের বৈষম্য দূরীকরণের প্রয়াস পেয়েছেন। তিনি বৈশাখের বিধ্বংসী প্রতীকের মধ্য দিয়ে অত্যাচারীর অবসান কামনা করেছেন । অথচ উদ্দীপকে এমন কোনো ইঙ্গিত নেই। কেবল ধনী-দরিদ্রের পার্থক্যের বিষয়টি আছে। তাই বলা যায়, প্রশ্নোক্ত মন্তব্যটি যথার্থ ।

Explanation:


Sub-Questions:

================================================================================
Question #13 (ID: 687372)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হে বৈরাগী, করো শান্তিপাঠ

উদার উদাস কণ্ঠ যাক ছুটে দক্ষিণে ও বামে—

যাক নদী পার হয়ে, যাক চলি গ্রাম হতে গ্রামে, পূর্ণ করি মাঠ ।

হে বৈরাগী, করো শান্তিপাঠ ।

• ছাড়ো ডাক, হে রুদ্র বৈশাখ!

ভাঙিয়া মধ্যাহ্ন তন্দ্ৰা জাগি উঠি বাহিরিব দ্বারে,

চেয়ে রব প্রাণীশূন্য দগ্ধতৃণ দিগন্তের পারে নিস্তব্ধ নির্বাক ।

হে ভৈরব, হে রুদ্র বৈশাখ ॥

Options:
ক. কবি কীসের গল্প শোনেন ?
খ. কবি কেন রাজা সোলেমানের কথা বলেছেন? ব্যাখ্যা কর।
গ. উদ্দীপকের সঙ্গে ‘বোশেখ' কবিতার সাদৃশ্য কোথায়? আলোচনা কর ।
ঘ. উদ্দীপকের কবির বৈশাখ আহ্বানের সঙ্গে 'বোশেখ' কবিতার কবির আহ্বানের উদ্দেশ্যে ভিন্নতা পরিলক্ষিত হয়।— উক্তিটির যথার্থতা বিশ্লেষণ কর ।


Correct Answer: 

Solution:
ককবি সুবিচারের গল্প শোনেন ।খকবি সুবিচারের প্রসঙ্গে রাজা সোলেমানের কথা বলেছেন ।রাজা সোলেমান ডেভিডের পুত্র এবং ইসরাইলের তৃতীয় রাজা। তিনি ছিলেন বীর ও দক্ষ যোদ্ধা। জনশ্রুতি আছে যে তাঁর বাহন ছিল বাতাস। তিনি দক্ষ সুশাসক ছিলেন। তিনি তলোয়ার দিয়ে অত্যাচারীর মাথা কেটে ফেলতেন। অহমিকা দিয়ে তৈরি যে অট্টালিকা সেটা গুঁড়িয়ে দিতেন । কবি বৈশাখী বাতাসকে রাজা সোলেমানের কথা বলে তার মতো ধনী-দরিদ্রের প্রতি সুবিচারের আহ্বান করেছেন ।গ• যা কিছু খারাপ, অপ্রয়োজনীয় তা দূর করার জন্য বৈশাখের কাছে মিনতি করার দিক থেকে উদ্দীপকের সঙ্গে 'বোশেখ' কবিতার সাদৃশ্য রয়েছে।বৈশাখ তার দুই রূপ নিয়ে আবির্ভূত হয়। মাঠ, ঘাট ফেটে যখন চৌচির হয়ে যায় তখন বৈশাখী মেঘকে সবাই কামনা করে। আবার বৈশাখী ঝড় তার তীব্রতা দিয়ে সবকিছু লন্ডভন্ড করে দেয় যা কারও কাম্য নয় ।উদ্দীপকের কবি বৈশাখকে আহ্বান করেছেন শান্তি পাঠ করার জন্য। প্রকৃতির রুক্ষতা দূর করার জন্য। বৈশাখ তার মেঘ দিয়ে প্রকৃতির তৃষ্ণা দূর করবে। ‘বোশেখ' কবিতায় কবি বৈশাখকে আহ্বান করেছেন যারা মানুষে মানুষে বিভেদ তৈরি করে তাদের ধ্বংস করার জন্য। যারা অন্যের শ্রয়ে মস্ত দালান গড়েছে তিনি সেই ইমারত ও বাহাদুরি গুঁড়িয়ে ফেলতে বলেছেন। উদ্দীপকের কবি ও ‘বোশেখ' কবিতার কবি যা কিছু খারাপ, অপ্রয়োজনীয় সেগুলো দূর করতে বলেছেন। এভাবে উদ্দীপকের সঙ্গে 'বোশেখ' কবিতার সাদৃশ্য রয়েছে।সারকথা : যা কিছু খারাপ, অপ্রয়োজনীয় সেগুলো দূর করতে বলেছেন উদ্দীপকের কবি ও 'বোশেখ' কবিতার কবি।ঘউদ্দীপকের কবির বৈশাখ আহ্বানের সঙ্গে 'বোশেখ' কবিতার 'কবির আহ্বানের উদ্দেশ্যে ভিন্নতা পরিলক্ষিত হয়।— উক্তিটি যথার্থ ।বৈশাখের আগমন বলতেই নতুনের আগমনের কথা মনে হয়। আবার বৈশাখের রুদ্ররূপ ভয়ংকর হয়। সবাই বৈশাখের আগমন কামনা করে পুরানো সবকিছুকে দূর করে দেওয়ার জন্য। বৈশাখের ধ্বংসাত্মক কার্যক্রম কারও কাম্য নয়।উদ্দীপকের কবি বৈশাখকে আহ্বান করেছেন পুরানো, জরা-জীর্ণ, শুষ্কতা সব দূর করতে। সব দুঃখ, ব্যথা, বেদনা ভুলে শান্তি পাঠ করতে। সেখানে বৈশাখের তীব্রতায় মানুষের জেগে ওঠার আহ্বান রয়েছে। 'বোশেখ' কবিতায় কবি লক্ষ করেছেন বৈশাখী বাতাস শুধু গরিব, দুঃখী, অসহায় মানুষের ওপর নিষ্ঠুরতা, নির্মমতা দেখিয়ে থাকে। অথচ শ্রমিকের শ্রম শোষণ করে যারা দালান তৈরি করে তাদের একটা ইটও সে খসাতে পারে না। তাই কবি বৈশাখকে আহ্বান করেছেন— গরিবের নয়, যারা অন্যের শ্রম শোষণ করে দালান গড়ছে তাদের বাহাদুরি গুঁড়িয়ে ফেলার জন্য।বোশেখ কবিতায় কবি বৈশাখের আগ্রাসী থাবার কথা যেমন বলেছেন তেমনই তার শিকার গরিব মানুষের প্রতি সহানুভূতিশীল হয়েছেন। তিনি বৈশাখকে গরিবের জন্য ক্ষতিকর না হয়ে ধনীর জন্য বিধ্বংসী হতে বলেছেন। উদ্দীপকেও কবি প্রকৃতিতে শান্তি ফিরিয়ে আনার জন্য বৈশাখকে আহ্বান করেছেন। আর 'বোশেখ' কবিতার কবি অত্যাচারীদের পতনের জন্য বৈশাখকে আহ্বান করেছেন। এই বিবেচনায় উক্তিটি যথার্থ।

Explanation:


Sub-Questions:

================================================================================
Question #14 (ID: 687370)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলার জীবনে বৈশাখ আসে নতুনের বার্তা নিয়ে। বৈশাখ নতুন বছরের সূচনার দিন। হালখাতার দিন। কিন্তু তাই বলে মাস হিসেবে বৈশাখ তেমন সুখকর নয়। কারণ গ্রীষ্মের আগমনে বাংলার প্রকৃতি রুক্ষ, বিবর্ণ ও শুষ্ক হয়ে ওঠে। হারিয়ে যায় সবুজ প্রকৃতির অপরূপ শ্যামল শোভা। ফেটে চৌচির হয় ফসলের মাঠ, শুকনো নদী, চারদিকে কেবল ধু-ধু হাহাকার। ভয়াল রুদ্ররূপ নিয়ে ধুলোর ঝড় তুলে আসে মত্ত কালবৈশাখি । তার প্রচণ্ড ঝাপটায় ছারখার করে দেয় চারদিক । প্রকৃতিকে নতুন করে সাজাতেই যেন সে ভেঙে চুরমার করে দেয় সবকিছু।

Options:
ক. আল মাহমুদের প্রকৃত নাম কী?
খ. ‘বোশেখ' কবিতায় কাদের বাহাদুরি গুঁড়িয়ে ফেলার কথা ব্যক্ত হয়েছে?— ব্যাখ্যা কর।
গ. উদ্দীপকে বৈশাখের বিরূপ রূপ 'বোশেখ' কবিতার সঙ্গে কীভাবে সাদৃশ্যপূর্ণ? ব্যাখ্যা কর ।
ঘ. উদ্দীপকটি ‘বোশেখ' কবিতার আংশিক দিক মাত্র ।— মন্তব্যটি যাচাই কর ।


Correct Answer: 

Solution:
কআল মাহমুদের প্রকৃত নাম মীর আবদুস শুকুর আল মাহমুদ ।খ‘বোশেখ' কবিতায় অত্যাচারী শোষকদের বাহাদুরি গুঁড়িয়ে ফেলার কথা বলা হয়েছে ।‘বোশেখ' কবিতায় শ্রমজীবী সাধারণ মানুষকে শোষণ করে বড় হওয়া অত্যাচারীর অবসান কামনা করেন কবি। বৈশাখ তার নিষ্ঠুর করাল গ্রাসে সবকিছু লন্ডভন্ড করে দেয়। কিন্তু তাতে শুধু দরিদ্ররা ক্ষতিগ্রস্ত হয়। অথচ যারা দরিদ্রদের শোষণ করে অট্টালিকা গড়ে তোলে তাদের কিছুই হয় না। তাই সাধারণ মানুষের অধিকার প্রতিষ্ঠায় কবি প্রার্থনা করেছেন বৈশাখ যেন তার আগ্রাসী থাবায় অত্যাচারীর বাহাদুরি গুঁড়িয়ে ফেলে ।গ• উদ্দীপকের বৈশাখের বিরূপ রূপ ‘বোশেখ’ কবিতায় বর্ণিত বৈশাখের ধ্বংসাত্মক দিকের সঙ্গে সাদৃশ্যপূর্ণ।বৈশাখ বাংলা বছরের প্রথম মাস। নানা আয়োজনের মধ্য দিয়ে এ দিনটিকে বরণ করে নেওয়া হয়। কিন্তু বৈশাখের রুদ্ররূপ প্রকৃতিতে ধ্বংসলীলা চালায়। বিপর্যস্ত করে ফেলে জনজীবন। জানমালের অনেক ক্ষতিসাধন হয়।উদ্দীপকে বৈশাখের রুদ্ররূপ সম্পর্কে বলা হয়েছে। বৈশাখ নতুন বছরের সূচনার দিন হলেও ঋতু হিসেবে বৈশাখ তেমন সুখকর নয়। ভয়াল রুদ্ররূপ নিয়ে ধুলোর ঝড় তুলে আসে মত্ত কালবৈশাখি। তার প্রচণ্ড ঝাপটায় ছারখার করে দেয় চারদিক। 'বোশেখ' কবিতায় কবি বৈশাখী বাতাসের বৈশিষ্ট্য বর্ণনা করেছেন। এই বাতাসে বুনোহাঁসের ঝাঁক ভেঙে যায়। জেটের পাখা দুমড়ে আছাড় মারে। নদীর পানি শূন্যে তুলে ছড়িয়ে দেয়। নুইয়ে দেয় টেলিগ্রাফের থামগুলো। গরিব মাঝির পালের দড়ি ছিড়ে ফেলে। চাষির ভিটে গুঁড়িয়ে দেয়। টুনটুনিদের বেগুন পাতার বাসা ছিড়ে ফেলে, বাবুই পাখির ঘর উড়িয়ে নেয়। এভাবে উদ্দীপকে বৈশাখের বিরূপ রূপ ‘বোশেখ’ কবিতার বৈশাখের ধ্বংসাত্মক দিকের সঙ্গে সাদৃশ্যপূর্ণ ।সারকথা : বৈশাখের করাল গ্রাসে মানুষ ও প্রাণীর নানা রকম ক্ষয়ক্ষতি হয়ে থাকে। এই ধ্বংসাত্মক রূপের দিক থেকে উদ্দীপক ও 'বোশেখ' কবিতা সাদৃশ্যপূর্ণ।ঘউদ্দীপকটি 'বোশেখ' কবিতার আংশিক দিক মাত্ৰ। - মন্তব্যটি যথার্থ।বাংলাদেশে প্রকৃতির নানা রূপ পরিলক্ষিত হয়। প্রকৃতির ভিন্ন ভিন্ন বৈচিত্র্যে বাংলাদেশে ছয়টি ঋতু দেখা যায়। গ্রীষ্ম ঋতুর প্রথম মাস বৈশাখ। অন্যান্য মাস থেকে স্বতন্ত্র। বৈশাখের নিষ্ঠুর করাল গ্রাসে প্রাণিকুল ও সমাজজীবনে ব্যাপক ক্ষতি হয় ।উদ্দীপকে বৈশাখের রুদ্ররূপ ও ভালো দিক নিয়ে আলোচনা করা হয়েছে। বৈশাখ মাসে ফেটে চৌচির হয়ে যায় ফসলের মাঠ, নদী শুকিয়ে যায়, চারদিকে কেবল ধু ধু হাহাকার। ভয়াল রুদ্ররূপ নিয়ে ধুলোর ঝড় তুলে আসে মত্ত কালবৈশাখি। তার প্রচণ্ড ঝাপটায় তছনছ করে দেয় চারদিক। ‘বোশেখ' কবিতায়ও বৈশাখের প্রলয়ংকরী রূপ উপস্থাপন করা হয়েছে। এছাড়া এখানে কবির আক্ষেপও প্রকাশ পেয়েছে। প্রকৃতির যত নিষ্ঠুরতা, নির্মমতা তা শুধু গরিবদের বিরুদ্ধেই ঘটে। তাই কবি বৈশাখের কাছে আহ্বান করেছেন যারা সাধারণ মানুষকে শোষণ করে অট্টালিকা বানিয়েছে সেগুলো গুঁড়িয়ে দেওয়ার জন্য ।উদ্দীপকে বৈশাখের রুদ্ররূপ প্রকাশিত। আর ‘বোশেখ' কবিতায় বৈশাখের রুদ্ররূপ ছাড়াও ধনীদের প্রতি কবির আক্ষেপ প্রকাশ পেয়েছে। কবি বৈশাখের বিধ্বংসী প্রতীকের মধ্য দিয়ে অত্যাচারীর অবসান কামনা করেছেন। তাই বলা যায়, উক্তিটি যথার্থ হয়েছে।

Explanation:


Sub-Questions:

