================================================================================
Question #1 (ID: 687136)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ভবানীপুর গ্রামের জব্বার মিয়া ছাতা মাথায় দিয়ে মাঠের দিকে এগিয়ে গেলেন। মাঠের অবস্থা দেখে তার মনটা খুব খারাপ হয়ে গেল। সারা মাঠে ফাটল দেখা দিয়েছে। ধানের গাছগুলো কেমন শুকিয়ে লাল হয়ে আসছে। গাছগুলো বড় হতে পারেনি। গাছে এখন ধানের শিষ ওঠার কথা । তিনি বুঝতে পারছেন এই শিষ ওঠার আগেই হয়তো গাছগুলো শুকিয়ে মরে যাবে। তিনি বেশিক্ষণ মাঠে দাঁড়াতে পারছেন না । গরমে তিনি প্রায় অতিষ্ঠ হয়ে উঠেছেন। এ অবস্থায় তিনি একবার শুধু আকাশের দিকে চাইলেন ।

Options:
ক. ফররুখ আহমদের গ্রামের নাম কী?
খ. বনকে ভূষিত বলা হয়েছে কেন ?
গ. উদ্দীপকের প্রকৃতির সঙ্গে 'বৃষ্টি' কবিতার প্রকৃতির বৈসাদৃশ্য দেখাও ।
ঘ. “উদ্দীপকের জব্বার মিয়ার সমস্যা সমাধানের উপায় 'বৃষ্টি' কবিতাতেই নিহিত।"— যথার্থতা মূল্যায়ন কর ।


Correct Answer: 

Solution:
কফররুখ আহমদের গ্রামের নাম মাঝআইল।খবনকে ভূষিত বলার মধ্যে প্রকৃতির জীর্ণদশা ও তার নতুন প্রাণ ফিরে পাওয়ার প্রত্যাশা ফুটে উঠেছে।বন প্রকৃতির অভ্যন্তরীণ প্রাণবন্ততার প্রতীক। যখন গ্রীষ্মের তাপে বন শুকিয়ে যায়, তখন তার সবুজ হারায়, ধুলাবালিতে আচ্ছন্ন হয়। এ অবস্থায় বন কেবল বৃষ্টির জন্য অপেক্ষা করে। বৃষ্টি এসে ধুলাবালি দূর করে, পাতায় ফিরে আসে সজীবতা, মাটি হয় রসালো। এই প্রত্যাশার গভীরতা থেকেই বনকে ভূষিত বলা হয়েছে।গউদ্দীপকের প্রকৃতি ও 'বৃষ্টি' কবিতার প্রকৃতির মধ্যে মৌলিক পার্থক্য রয়েছে।'বৃষ্টি' কবিতায় প্রকৃতি সজীব, প্রাণময় ও উৎসবমুখর। কবিতায় বৃষ্টির পরশে নদী, মাঠ, গাছপালা ও মানুষের মধ্যে এক নবজীবনের উন্মেষ দেখা যায়। বৃষ্টি সেখানে রূপ-রস-গন্ধের উৎস। অন্যদিকে উদ্দীপকে দেখা যায় বৃষ্টিহীন নিরস প্রকৃতি। মাঠে ফাটল, গাছ শুকিয়ে যাওয়া, কৃষকের উৎকণ্ঠা সবই এই রুক্ষতার চিত্র।ফলে, কবিতায় যেখানে বর্ষা প্রকৃতিকে রাঙিয়ে তোলে, সেখানে উদ্দীপকে বর্ষার অভাবে প্রকৃতি হয়ে পড়ে প্রাণহীন ও হতাশাজনক। এই বৈসাদৃশ্য প্রকৃতির পরিবর্তনের গভীর তাৎপর্য প্রকাশ করে।ঘমন্তব্যটি যথার্থ ও গভীর তাৎপর্যপূর্ণ।'বৃষ্টি' কবিতায় গ্রীষ্মের খরতাপে ক্লান্ত প্রকৃতির মধ্যে বৃষ্টির আগমনে প্রাণ সঞ্চার হয়। এই বৃষ্টি শুধু সৌন্দর্যের বাহক নয়, বরং জীবনধারার জন্য অপরিহার্য। জব্বার মিয়ার ক্ষেতেও ঠিক এই বৃষ্টিই প্রয়োজন। কারণ শিষ ওঠার আগে ধানগাছ শুকিয়ে যাওয়া রোধ করতে শুধু পানি নয়, বর্ষার ধারাবাহিকতা দরকার।‘বৃষ্টি’ কবিতার প্রত্যেকটি চিত্রে প্রকৃতির পুনর্জাগরণ দেখা যায়, যা কৃষকের প্রাণের আশ্বাস। সেই অর্থে কবিতায় বর্ণিত বৃষ্টিই জব্বার মিয়ার সমস্যার প্রকৃত সমাধান।সার্বিকভাবে দেখা যায়, উদ্দীপকের সমস্যার প্রতিকার কবিতার মধ্যেই নিহিত, আর তা হলো—বৃষ্টি নামার একমাত্রিক আশ্বাস।

Explanation:


Sub-Questions:

================================================================================
Question #2 (ID: 687138)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“বাহিরে নাচিছে ঝর ঝর জল, গুরু গুরু মেঘ ডাকে

এসবের মাঝে রূপকথা যেন আর রূপকথা আঁকে

যেন ও বৃদ্ধ, গাঁয়ের চাষিরা, আর ওই রূপকথা,

বাদলের সাথে মিশিয়া গড়িছে আরেক কল্পলতা।”

Options:
ক. রুক্ষ মাঠ কীসের সুর শোনে?
খ. অরণ্যের কেয়া কেন শিহরায়? ব্যাখ্যা কর ।
গ. 'বৃষ্টি' কবিতা ও উদ্দীপকের মধ্যে বৈসাদৃশ্য কোথায়? ব্যাখ্যা কর ।
ঘ. “উদ্দীপকে বর্ষার আবহ থাকলেও তা ‘বৃষ্টি' কবিতার মূলভাবকে স্পর্শ করতে পারেনি।” মন্তব্যটি বিচার কর ।


Correct Answer: 

Solution:
করুক্ষ মাঠ বর্ষণের সুর শোনে ।খঅরণ্যের কেয়া বৃষ্টি আগমনের কারণে আনন্দে শিহরায়।'বৃষ্টি' কবিতায় কবি অরণ্যের কেয়া শিহরনের কথা বলেছেন মূলত বৃষ্টির আগমনের কারণে প্রকৃতির উচ্ছ্বাসের প্রতীক হিসেবে কেয়া গাছ সাধারণত রুক্ষ পরিবেশে স্থির থাকে, তবে বৃষ্টি আসার সাথে সাথে এটি যেন নবজীবন লাভ করে। এখানে কেয়ার শিহরন প্রকৃতির প্রাণের সঞ্চার এবং উচ্ছ্বাসের অভিব্যক্তি। এটি কেবল গাছের শারীরিক প্রতিক্রিয়া নয়, বরং প্রকৃতির সামগ্রিক আনন্দ ও প্রাণের জাগরণের প্রতীক।গবর্ষার চিত্র অঙ্কনের দিক থেকে 'বৃষ্টি' কবিতা ও উদ্দীপকের মধ্যে বৈসাদৃশ্য রয়েছে।বৃষ্টি প্রকৃতির উপহার। এটি সময়মতো সঠিক পরিমাণে হলে জনজীবন সুন্দর ও নির্মল হয়। বৃষ্টি মানবমনে কল্পলোকে যাওয়ার চেতনা জাগ্রত করে । বৃষ্টি মনের ওপর দারুণ প্রভাব ফেলতে সক্ষম। 'বৃষ্টি' কবিতায় কবি বহু প্রতীক্ষিত বৃষ্টি আসার পর জনজীবনের স্বস্তির দিকটি তুলে ধরেছেন। বাংলাদেশ কৃষিপ্রধান দেশ। এদেশের কৃষি সেচের জন্য বৃষ্টির ওপর নির্ভর করে। দরিদ্র কৃষকের জীবনে বৃষ্টির আগমন যেন আনন্দের ধারা। বৃষ্টিকে ভর করে বর্ষা এলে পদ্মা-মেঘনা বিধৌত ফসলি জমিতে পলি জমে জমি উর্বর হয়। বৃষ্টি ও বর্ষা খুব উপকারী বিষয় এই বাংলায়। আবার এই কবিতায় বৃদ্ধ রুগ্‌ণ ব্যক্তির শরীরের মতো প্রকৃতির রুক্ষতাকে উপস্থাপন করা হয়েছে। বৃষ্টির জন্য অপেক্ষার চিত্রকল্প নানা প্রতীকে তুলে ধরা হয়েছে । আর বৃষ্টির আগমনের পর প্রকৃতি ও মানুষের জীবনে এটির প্রভাব ফুটিয়ে তোলা হয়েছে। অপরদিকে উদ্দীপকের কাব্যাংশে কেবল বৃষ্টিময় দিন অর্থাৎ বর্ষার আবহপূর্ণ প্রকৃতির কথা স্থান পেয়েছে। বর্ষায় রূপকথার কল্পময় জগৎ সৃষ্টির কথা, আর সেই কল্পময় জগতের চাষিদের কথা বলা হয়েছে। অর্থাৎ বর্ষার সময় প্রকৃতিতে সৃষ্ট পরিবর্তন ও জনজীবনের কথা উদ্দীপকের কাব্যাংশে প্রকাশ পায়নি, যা 'বৃষ্টি' কবিতার সাথে বৈসাদৃশ্যপূর্ণ। সারকথা : 'বৃষ্টি' কবিতায় বর্ষার বাস্তব চিত্র তুলে ধরা হয়েছে আর উদ্দীপকের কাব্যাংশে কেবল বর্ষার আবহ দেখানো হয়েছে, জনজীবনের বাস্তুৰ চিত্ৰ আসেনি।ঘ“উদ্দীপকে বর্ষার আবহ থাকলেও তা 'বৃষ্টি' কবিতার মূলভাবকে স্পর্শ করতে পারেনি।” — মন্তব্যটি যথার্থ।ষড়ঋতুর দেশ আমাদের এই বাংলাদেশ। ছয়টি ঋতুর মধ্যে বর্ষা বাংলার প্রকৃতির ওপর যতটা দৃশ্যমান প্রভাব ফেলতে সক্ষম আর কোনো ঋতুর পক্ষে তা সম্ভব হয় না । 'বৃষ্টি' কবিতায় গ্রীষ্মের প্রচণ্ড তাপপ্রবাহের ফলে রুক্ষ-শুষ্ক প্রকৃতির মাঝে বৃষ্টির আনন্দধারা নিয়ে আসার চিত্রকল্প অঙ্কন করা হয়েছে। মাঠ-ঘাট শুকিয়ে যাওয়া প্রকৃতি যখন তীর্থের কাকের মতো বৃষ্টির প্রতীক্ষায় তখনই সে এসে প্রকৃতিকে ভিজিয়ে নবযৌবন দান করে। বৃষ্টির জন্য অপেক্ষায় থাকা বাংলার কৃষকের জীবন, তার ফসলি মাঠের শুষ্কতাকে কবি রুগ্‌ণ বৃদ্ধের সাথে তুলনা করেছেন। আর এই প্রাণরূপ বৃষ্টি যখন প্রকৃতিতে বিরাজ করে তখন বাংলার কৃষক, বাংলার প্রকৃতি, সর্বোপরি মানুষের মনও যেন পুলকিত হয় । ফুলে ফসলে ভরপুর প্রকৃতির পরিবেশে বসে বনের পাখি কলকাকলিতে মুখরিত হয়। বৃষ্টির অপরূপ সৌন্দর্যে প্রকৃতি ও জনজীবনের প্রাণোচ্ছল হয়ে ওঠার কথা কবিতার মূলভাব । উদ্দীপকের কবিতাংশে কেবল বৃষ্টি অর্থাৎ বর্ষার আবহ তৈরি করা হয়েছে। প্রকৃতি ও জনজীবনকেন্দ্রিক কোনো দৃশ্যপট সেখানে নেই । 'বৃষ্টি' কবিতায় বৃষ্টির আগমনের ফলে প্রকৃতির বহুমাত্রিক পরিবর্তন এবং বর্ষার সৌন্দর্য বর্ণনার সাথে সাথে মানুষের মনে এর প্রভাব ফুটিয়ে তোলা হয়েছে। অপরদিকে উদ্দীপকের কাব্যাংশে কেবল বর্ষার দিনে রূপকথার কল্পলোকে বিচরণকারী মনের কথা, আনা হয়েছে। মূলত এ কারণেই উদ্দীপকটি 'বৃষ্টি' কবিতার মূলভাব স্পর্শ করেনি । তাই বলা যায়, প্রশ্নোক্ত মন্তব্যটি যথার্থ ।

Explanation:


Sub-Questions:

================================================================================
Question #3 (ID: 687140)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জল ছল ছল করে আড়া ভাঙে

ভাসানো পুকুর থেকে কই মাছ ওঠে

কান বেয়ে হেঁটে যায় জলভরা মাঠে,

তুমি না জানলেও এ তল্লাটে সবাই যা জানে

ছেলেবেলা থেকে।

Options:
ক. কোন ছায়ায় মাঠ ঢেকে যায়?
খ. বর্ষণমুখর দিন বলতে কী বোঝ?
গ. উদ্দীপকটিতে 'বৃষ্টি' কবিতার কোন দিকটির প্রতিফলন ঘটেছে? ব্যাখ্যা কর ।
ঘ. উদ্দীপকটিতে 'বৃষ্টি' কবিতার একাংশের বহিঃপ্রকাশ ঘটেছে, পুরো অংশ প্রতিফলিত হয়নি।- মন্তব্যটি মূল্যায়ন কর ।


Correct Answer: 

Solution:
ককাজল ছায়ায় মাঠ ঢেকে যায় ৷খবর্ষণমুখর দিন বলতে এমন দিনকে বোঝায়, যেদিন একটানা বৃষ্টি হয়।সাধারণত বর্ষণমুখর দিনের দেখা পাওয়া যায় বর্ষাকালে। তখন সারা দিন আকাশে সাদা মেঘ থাকে। আর শুধু বৃষ্টি পড়তেই থাকে । কখনো মুষলধারে, কখনো মাঝারি আকারে, আবার কখনো গুঁড়িগুঁড়ি। কিন্তু বৃষ্টি থামে না। ফলে সারা দিন মানুষ ঘরে বসে থাকে । এমন একটানা বর্ষণে পরিবেশ সজীব হয়ে ওঠে। মূলত বর্ষণমুখর দিন বলতে এমন দিনকেই বোঝায় ।গউদ্দীপকটিতে 'বৃষ্টি' কবিতার বর্ষা প্রকৃতির দিকটি প্রতিফলিত হয়েছে।রূপসী বাংলার বুকে গ্রীষ্মের পর আসে শ্যামল-সরস-সজল নবীন বর্ষা। মাটির কঠিন শাসন ভেদ করে নবীন শস্যশিশুর দল বেরিয়ে আসে নবজীবনের জয়যাত্রায়। নানা ফুলের বিচিত্র বর্ণ ও গন্ধের উৎসবে বাংলার প্রকৃতি ও মানুষের হৃদয়-দ্বার খুলে যায়। উদ্দীপকে বর্ষা প্রকৃতির বৈশিষ্ট্যের দিকটি উঠে এসেছে। বর্ষার দিনে ভারী বৃষ্টিপাতের ফলে পুকুর থেকে কই মাছ ডাঙায় উঠে আসে। উদ্দীপকের বর্ষা প্রকৃতির এ বৈশিষ্ট্যটির সঙ্গে 'বৃষ্টি' কবিতার বর্ষা প্রকৃতির সাদৃশ্য আছে। কবিতায় বৃষ্টির সময় আকাশের সর্বত্র মেঘের খেলা দেখা যায়, বনবনানীতে বর্ষার ফুল ফুটে সর্বত্র মোহিত হয়। রুক্ষ মাটি বৃষ্টিতে প্রাণ জুড়ায়। বর্ষার দিনে প্রকৃতি সবল-সতেজ হয়ে ওঠে। উদ্দীপকেও কবিতার এ বিষয়গুলো দেখা যায় ।" সারকথা : উদ্দীপকটিতে 'বৃষ্টি' কবিতার বর্ষাপ্রকৃতির বৈশিষ্ট্যের দিকটি উঠে এসেছে। কারণ বর্ষাকালে বারিপাতে চারদিক পানিতে থইথই করে । বর্ষার বৃষ্টিতে রুক্ষ প্রকৃতি সতেজ-সবল হয়ে ওঠে। পুকুরের আড়া ভেঙে কই মাছ ডাঙায় উঠে আসে।ঘউদ্দীপকটিতে ‘বৃষ্টি' কবিতার একাংশের বহিঃপ্রকাশ ঘটেছে, পুরো অংশ প্রতিফলিত হয়নি।- মন্তব্যটি যথার্থ ।বর্ষা প্রকৃতির নিজস্ব রূপ ও বৈশিষ্ট্য রয়েছে, যার প্রভাবে প্রকৃতি ও মানুষ জেগে ওঠে। বর্ষার প্রথম বৃষ্টিতে প্রকৃতির সঙ্গে মানবমনেও এক অনির্বচনীয় অনুভূতির জন্ম দেয়। তাই সে নতুন বৃষ্টিধারায় স্নাত বনবনানীর সঙ্গে সুদূরের ভাবনায় জেগে ওঠে । উদ্দীপকটি বর্ষার বৈশিষ্ট্যের দিককে নির্দেশ করেছে। বর্ষার দিনে ভারী বৃষ্টিপাতের ফলে কীভাবে চারদিক পানিতে ভরে ওঠে— বর্ষার সেই রূপটিই উদ্দীপকে ফুটে উঠেছে। উদ্দীপকের এ রূপটি 'বৃষ্টি' কবিতার একটি দিক মাত্র। বর্ষার আগমনে মানুষের মন বিরহী হয়ে ওঠে, মন সুদূর কোনো ভাবনায় নিমজ্জিত হয়। উদ্দীপকে কবিতার এ বিষয়টি অনুপস্থিত।প্রকৃতির রূপের সঙ্গে মানুষের মনের যোগসূত্র আছে। এ কারণেই বসন্তকালে মানুষ খুব আনন্দিত হয়, আবার শীতের দিনে মানুষ চুপচাপ ও নির্জীব হয়ে পড়ে। ঠিক এভাবেই বর্ষার দিনে মানুষের মন উদাসী হয়ে ওঠে। বহুদিনের পুরানো স্মৃতি মনে জেগে ওঠে । 'বৃষ্টি' কবিতায় এ বিষয়টি আছে। কিন্তু উদ্দীপকে এর বহিঃপ্রকাশ ঘটেনি। তাই বলা যায়, প্রশ্নোক্ত মন্তব্যটি যথার্থ ।

Explanation:


Sub-Questions:

================================================================================
Question #4 (ID: 687142)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গ্রীষ্মের প্রচণ্ড দাবদাহে অসহ্য জনজীবন। কৃষক মাঠে চাষ দিতে পারছে না, তাকিয়ে আছে আকাশের দিকে কখন বৃষ্টি নামবে তার প্রতীক্ষায়। দিগন্তজুড়ে ফসলের ধূসর মাঠ, দগ্ধ হচ্ছে আকাশ থেকে ঝরে পড়া তীব্র আগুনে। স্তব্ধ প্রকৃতির সঙ্গে মানবও দিন গুনছে বৃষ্টির প্রতীক্ষায় ।

Options:
ক. বৃষ্টির দিনে কে শিহরায়?
খ. রৌদ্রদগ্ধ ধানখেত আজ বৃষ্টির স্পর্শ পেতে চায় কেন ?
গ. উদ্দীপকে 'বৃষ্টি' কবিতার কোন দিকটি ফুটে উঠেছে? বর্ণনা কর ।
ঘ. 'স্তব্ধ প্রকৃতির সঙ্গে মানবও দিন গুনছে বৃষ্টির প্রতীক্ষায়।'— উক্তিটি 'বৃষ্টি' কবিতার আলোকে বিশ্লেষণ কর ।


Correct Answer: 

Solution:
কবৃষ্টির দিনে অরণ্যের কেয়া শিহরায়।খগ্রীষ্মের প্রচণ্ড তাপপ্রবাহ থেকে বাঁচতে এবং ফসলের সম্ভারে ভরিয়ে তুলতেই রৌদ্রদগ্ধ ধানখেত আজ বৃষ্টির স্পর্শ পেতে চায় ৷গ্রীষ্মের প্রচণ্ড উত্তাপে বাংলাদেশের প্রকৃতিতে যেন আগুন ধরে যায়। গাছাপালা, লতাপাতা ও খেতের নবীন ফসল দুঃসহ তাপে ঝিমিয়ে পড়ে। তখন বৃষ্টির স্পর্শে রৌদ্র-দগ্ধে ঝিমিয়ে পড়া গাছাপালা, লতাপাতা ও ধানখেত নতুন প্রাণ পেয়ে সতেজ, সবুজ ও পুষ্ট হয়ে ওঠে। এ কারণেই রৌদ্রদগ্ধ ধানখেত আজ বৃষ্টির স্পর্শ পেতে চায়।গউদ্দীপকে 'বৃষ্টি' কবিতার গ্রীষ্মের প্রচণ্ড তাপে রুক্ষ প্রকৃতিকে স্নিগ্ধ করতে বৃষ্টির জন্য প্রতীক্ষার দিকটি ফুটে উঠেছে।গ্রীষ্মের প্রচণ্ড উত্তাপে বাংলাদেশের প্রকৃতিতে যেন উষ্ণতার স্রোত বয়ে যায়। প্রখর রোদের তাপে মাঠ-ঘাট শুকিয়ে চৌচির হয়ে যায়। গনগনে সূর্য যেন ঝলসাতে থাকে সমস্ত আকাশ। এ সময় মাঠ-ঘাট বৃষ্টির অপেক্ষায় থাকে ।উদ্দীপকে বৃষ্টিহীনতায় প্রকৃতির রুক্ষ অবস্থা এবং গ্রীষ্মের প্রচণ্ড উত্তাপে জনজীবনের কষ্টকর অবস্থা নির্দেশ করা হয়েছে। সূর্যের প্রচণ্ড তাপে মাঠ-ঘাট শুকিয়ে গেছে। বনের গাছপালা, জীবজন্তু জলের অভাবে মারা যাচ্ছে। এমন অবস্থায় সবাই বৃষ্টির প্রত্যাশা করছে। উদ্দীপকের এ বিষয়টি 'বৃষ্টি' কবিতার মূলভাবের সঙ্গে সাদৃশ্যপূর্ণ। 'বৃষ্টি' কবিতায় কবি বৃষ্টির অভাবে প্রকৃতিতে বিরাজমান রুক্ষতা, তৃষ্ণাকাতর হয়ে ওঠা ফসলের মাঠ ও বনের গাছাপালার কথা বলেছেন। আর বৃষ্টির আগমনে কীভাবে প্রকৃতি স্নিগ্ধ, কোমল হয়ে ওঠে তা দেখিয়েছেন। বৃদ্ধ ভিখারির রগ-ওঠা হাতের মতো চৌচির মাঠ বৃষ্টির পানিতে ভরে ওঠে। তখন ফসল ফলানোর জন্য চাষ দেওয়া সহজ হয়। এ বিষয়টি উদ্দীপকের কৃষকের মাঠে চাষ দেওয়ার সঙ্গে সম্পর্কযুক্ত।সারকথা : উদ্দীপকে গ্রীষ্মের রুক্ষতার দিকটি উঠে এসেছে যা 'বৃষ্টি' কবিতায় বর্ণিত রৌদ্রদগ্ধ প্রকৃতির সঙ্গে সম্পর্কযুক্ত।ঘস্তব্ধ প্রকৃতির সঙ্গে মানবও দিন গুনছে বৃষ্টির প্রতীক্ষায়।'— উক্তিটি 'বৃষ্টি' কবিতার আলোকে নিচে বিশ্লেষণ করা হলো।বাংলাদেশে ঋতু পরিবর্তনের ধারায় গ্রীষ্মের পরে আসে বর্ষা। বর্ষায় বৃষ্টি হয়। বৃষ্টির জলে গ্রীষ্মের চৌচির মাঠ-ঘাট ভরে ওঠে, প্রকৃতিতে প্রাণ ফিরে আসে। মাটির কঠিন শাসন ভেদ করে চারা গজায়। গাছে গাছে নানা বর্ণে বিচিত্র ফুলের গন্ধে উৎসবে মেতে ওঠে বাংলার প্রকৃতি ।উদ্দীপকে গ্রীষ্মের প্রচণ্ড তাপে প্রকৃতির রুক্ষতা ও মানবমনে তার প্রভাবের দিকটি প্রতিফলিত হয়েছে। এখানে বৃষ্টির অভাবে কৃষকের চাষাবাদের সমস্যা এবং প্রকৃতির সজীবতা নষ্ট হওয়ার কথা বলা হয়েছে। এ বিষয়গুলো 'বৃষ্টি' কবিতায়ও প্রকাশ পেয়েছে। সেখানে বৃষ্টিহীনতায় প্রকৃতির রুক্ষতা যেমন প্রকাশ পেয়েছে, তেমনই বৃষ্টির আগমনে তা কীভাবে দূরীভূত হয় তাও দেখানো হয়েছে। এ দিক থেকে উদ্দীপকের বিষয়টি আলোচ্য 'বৃষ্টি' কবিতার বিষয়বস্তুর সঙ্গে একসূত্রে গাঁথা।'বৃষ্টি' কবিতার বৃষ্টিহীনতায় প্রকৃতির রুক্ষ অবস্থা এবং এর আগমনে শ্যামল প্রকৃতির সেই রুক্ষতা দূর হওয়ার বিষয় বর্ণনা করা হয়েছে। পরস্পর বিপরীত এ দুটি বিষয় উদ্দীপকেও প্রতিফলিত হয়েছে। তবে সেখানে বৃষ্টির আগমন মানবমনে কী প্রভাব বিস্তার করে তা নির্দেশ করা হয়েছে। কবিতায়ও মানবমনের অনুভূতির বিষয়টি আছে। উভয় ক্ষেত্রেই শুধু প্রকৃতি নয়, মানুষও বৃষ্টির প্রতীক্ষায় থাকে । কারণ তাদের হৃদয়ের আনন্দ-বেদনা প্রকৃতির সঙ্গে একাকার হয়ে থাকে। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 687144)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কঠোর হিমের বিরহী পাথার একাকিনী নিশি জাগি—/ গনিয়াছে দিন নিরজনে বসি নয়ন বসনে ঢাকি/ চাঁদ জাগিয়াছে মুখ চাহি তার/ নিবিড় ব্যথায় ছেয়েছে আঁধার/ উতল পবন দিয়ে গেছে দোল ব্যাকুলিয়া সারা মন/ নয়নে ঝরেছে বেদনা শিশির নিশি ভরি সারাক্ষণ।

Options:
ক. ফররুখ আহমদ মরণোত্তর কোন পুরস্কারে ভূষিত হন ?
খ. 'ভূষিত বনের সঙ্গে জেগে ওঠে তৃষাতপ্ত মন'— ব্যাখ্যা কর।
গ. উদ্দীপক কবিতাংশটির সঙ্গে 'বৃষ্টি' কবিতার বৈসাদৃশ্য আলোচনা কর ।
ঘ. উদ্দীপকটি 'বৃষ্টি' কবিতার মূলভাবকে কতটুকু ধারণ করে? যৌক্তিক বিশ্লেষণ কর ।


Correct Answer: 

Solution:
কফররুখ আহমদ মরণোত্তর ‘একুশে পদক' পুরস্কারে ভূষিত হন ।খগ্রীষ্মের প্রচণ্ড তাপপ্রবাহে সমস্ত তৃষিত প্রকৃতির রুক্ষতার সঙ্গে তৃষ্ণার্ত মানবমনের একাত্মতা অনুভবের প্রসঙ্গে কবি বলেছেন— 'তৃষিত বনের সঙ্গে জেগে ওঠে তৃষাতপ্ত মন।গ্রীষ্মের তীব্র গরমে বিশ্ব-চরাচর তৃষ্ণায় ছটফট করে। দীর্ঘ বর্ষণহীন দিনে মাঠ-মাঠ ফেটে চৌচির হয়। প্রাণিজগতের মাঝে দেখা দেয় অস্থিরতা। ভূষিত বনানী বৃষ্টির প্রত্যাশায় ব্যাকুল থাকে। এই তৃষিত বনের সঙ্গে তৃষ্ণাকাতর মানবমনও একাত্মতা ঘোষণা করে । এই অনুভূতিতেই কবি ‘বৃষ্টি' কবিতায় আলোচ্য চরণটি রচনা করেছেন।গউদ্দীপক কবিতাংশটির সঙ্গে 'বৃষ্টি' কবিতার প্রকৃতি ও ঋতুগত বৈসাদৃশ্য রয়েছে।বাংলাদেশের প্রকৃতিতে রয়েছে ছয়টি ঋতু। এই ঋতুগুলো বছরের বিভিন্ন সময়ে প্রকৃতিকে ভিন্ন ভিন্ন রূপে সাজায়। প্রকৃতির রূপ বদলের পাশাপাশি এ ঋতুগুলো জীবজগতে তথা মানবজীবনেও প্রভাব ফেলে ।উদ্দীপকের কবিতাংশ এবং 'বৃষ্টি' কবিতায় ভিন্ন ভিন্ন ঋতুর উপস্থিতি পরিলক্ষিত হয়। কেননা উদ্দীপকে রয়েছে শীত ঋতুর বর্ণনা সেখানে তীব্র শীতের রিক্ততা এবং প্রকৃতি ও মানবমনে তার প্রভাব সম্পর্কে আলোচিত হয়েছে। 'বৃষ্টি' কবিতায় গ্রীষ্ম ঋতুর রুক্ষতা, প্রচণ্ড উত্তাপ এবং এর পরে সজল বর্ষার আগমনে প্রকৃতির সজীবতা, মানবমনের বর্ষার প্রভাব উপস্থাপিত হয়েছে। উদ্দীপকের কবিতাংশের সঙ্গে 'বৃষ্টি' কবিতার এই ঋতুগত পার্থক্যই পরিলক্ষিত হয়।সারকথা : উদ্দীপকে শীত ঋতু এবং এর প্রভাবে প্রকৃতি ও মানবমনের অবস্থার বর্ণনা রয়েছে। 'বৃষ্টি' কবিতায় গ্রীষ্মের তাপপ্রবাহ এবং বর্ষার আগমনে প্রকৃতির সজীবতার দিকটি উপস্থিত। উভয়ের বৈসাদৃশ্য এখানে।ঘউদ্দীপকটি 'বৃষ্টি' কবিতার মূলভাবকে আংশিক ধারণ করেছে। কারণ উদ্দীপকটি শুধু 'বৃষ্টি' কবিতায় উপস্থাপিত মানবমনের ওপর প্রকৃতির প্রভাব সম্পর্কে বলা হয়েছে ।প্রকৃতির সঙ্গে মানবমনের রয়েছে নিবিড় সম্পর্ক। ঋতুভেদে প্রকৃতির ভিন্ন ভিন্ন রূপ জীবজগৎ, পরিবেশ তথা মানুষের জীবনাচরণের ওপর ভিন্ন ভিন্ন প্রভাব ফেলে। প্রকৃতির রূপ ও আচরণ মানুষের জীবনের পালাবদলের দ্যোতক ।উদ্দীপকের কবিতাংশে শীতের রাতে কবির অনুভূতির কথা ব্যক্ত হয়েছে। শীতের রিক্ততা তার বেদনাবহ স্মৃতিকে জাগিয়ে তুলেছে। উতলা বাতাস কবির মনকে ব্যাকুল করেছে; দুঃসহ স্মৃতি তাড়িত কবির চোখের জল শীতের শিশির বিন্দু হয়ে ঝরে পড়েছে। এ ভাবটি ‘বৃষ্টি' কবিতায় প্রকাশিত বৃষ্টির দিনে সংবেদনশীল মানবমনে বিষণ্নতাকে ধারণ করেছে মাত্র, অন্যান্য বিষয় নয় ।'বৃষ্টি' কবিতায় কবি মানবমনের অনুভূতির পাশাপাশি বর্ষার আগমনে প্রকৃতি জগতের নতুন প্রাণের স্পন্দন, সজীবতা, নতুন জীবনের সঞ্জারের দিক ইত্যাদি বিষয় উপস্থাপন করেছেন। প্রকৃতির রুক্ষতা দূরীভূত করে বর্ষা সমস্ত প্রাণিজগতে নতুন প্রাণের স্পন্দন জাগায়। তৃষিত বনের সঙ্গে মানুষের মনও নতুন প্রাণের উৎসবে জেগে ওঠে। কবিতার এই প্রাণোচ্ছলতার দিকটি উদ্দীপকে অনুপস্থিত । তাই বলা যায়, উদ্দীপকটি 'বৃষ্টি' কবিতার মূলভাবের অংশিক ধারণ করেছে মাত্র, সম্পূর্ণ ভাবকে নয় ।

Explanation:


Sub-Questions:

================================================================================
Question #6 (ID: 687147)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গুরু গুরু ডাকে মেঘ ঘনঘটা চারিদিকে আজ

টুপটাপ বৃষ্টি ঝরে অঝোর ধারায়

নিজেকে হারিয়ে খুঁজি কিছু নাহি পাই

খুলেছি হৃদয় বাতায়ন ফেলে সব কাজ।'

Options:
ক. নদীর ফাটলে পূর্ণ প্রাণের জোয়ার কে আনে?
খ. 'বিদ্যুৎ-রূপসী পরী' বলতে কবি কী বুঝিয়েছেন?
গ. “খুলেছি হৃদয় বাতায়ন ফেলে সব কাজ”— উদ্দীপকের এ বক্তব্যের সাথে 'বৃষ্টি' কবিতার মিল কিসে? ব্যাখ্যা দাও ।
ঘ. উদ্দীপকটি 'বৃষ্টি' কবিতার মূলভাবের প্রতিনিধিত্ব করছে— মূল্যায়ন কর।


Correct Answer: 

Solution:
কনদীর ফাটলে পূর্ণ প্রাণের জোয়ার আনে বন্যা।খবিদ্যুৎ-রূপসী পরী' বলতে কবি ঘন মেঘের মাঝে বিদ্যুৎ চমকানোর রূপসৌন্দর্যকে বুঝিয়েছেন ।রূপকথার মাঝে পরির গল্প রয়েছে। রূপকথা অনুসারে পরিরা চোখের পলকে সুন্দরী নারীরূপ ধারণ করতে পারে, আবার চোখের পলকে মিলিয়েও যেতে পারে। আকাশে যখন বিদ্যুৎ চমকায় তখন তা একপলক দেখা দিয়ে আবার মিলিয়ে যায়। কবি এজন্যই বিদ্যুৎ চমকানোকে রূপসী পরির সঙ্গে তুলনা করেছেন ।গ“খুলেছি হৃদয় বাতায়ন ফেলে সব কাজ”— উদ্দীপকের এ মন্তব্যের সাথে 'বৃষ্টি' কবিতার বৃষ্টির রিমঝিম শব্দে সংবেদনশীল মানুষের মন রসসিক্ত হয়ে ওঠার ক্ষেত্রে মিল রয়েছে।বৃষ্টি প্রকৃতিতে আনে সজীবতা। বৃষ্টি নদীতে যেমন: আনে পূর্ণ জোয়ার তেমনই মানবহৃদয়েও আনে অনাবিল প্রশান্তি। শ্যামল প্রকৃতিতে ফিরে আসে প্রাণস্পন্দন। বর্ষার প্রথম বৃষ্টিতে প্রকৃতির সাথে সাথে মানবমনেও এক অনির্বচনীয় ভালো লাগার অনুভূতির জন্ম দেয়। বৃষ্টিস্নাত বনবনানীর সঙ্গে মানবমন সুদূরের ভাবনায় জেগে ওঠে। প্রশ্নে উল্লিখিত উদ্দীপকের চরণটিতে বৃষ্টিমুখর দিনে মানবমনের অনুভূতির বহিঃপ্রকাশ লক্ষ করা যায়। গুরু গুরু মেঘের ডাক, চারপাশে অঝোর ধারার বৃষ্টি— এমন সময় নিজেকে হারিয়ে আর খুঁজে পাওয়া যায় না। তাই তো সব কাজ ফেলে হৃদয়ের জানালা খুলে দিয়ে অন্তরাত্মা সুদূরের ভাবনায় হারিয়ে যায়। এই ভাবের প্রতিফলন লক্ষ করা যায় 'বৃষ্টি' কবিতায় । সেখানে বলা হয়েছে বহু প্রতীক্ষিত বৃষ্টি যখন ধরাধামে আবির্ভূত হয় তখন সারা প্রকৃতিতে প্রাণের জোয়ার আসে। বর্ষণমুখর দিনে অরণ্যের কেয়া শিহরায়; রুক্ষ মাঠ, আকাশ শোনে সেই বর্ষণের সুর। তখন ভূষিত বনের সঙ্গে জেগে ওঠে তৃষ্ণাতপ্ত মানবমন। এ সময় সংবেদনশীল মানুষ রসসিক্ত হয়ে ওঠে। তার মনে পড়ে সুখময় অতীত, পুরানো স্মৃতি। উদ্দীপকের চরণের বক্তব্যের সঙ্গে ‘বৃষ্টি' কবিতার এখানেই মিল পরিলক্ষিত হয় ।সারকথা : প্রশ্নোক্ত চরণে বৃষ্টির মায়াময় সুরে মানবমনের উচ্ছলতা, বিহ্বলতার দিকটি 'বৃষ্টি' কবিতায় তৃষিত বনের সঙ্গে তৃষাতপ্ত মনের 5 সালে ওঠা প্রমোপ রচনা। সৃষ্টির মাঝখানের পুরে মনিকানের ছাঘউদ্দীপকটি 'বৃষ্টি' কবিতার মূলভাবের প্রতিনিধিত্ব করছে।— মন্তব্যটি যথার্থ ।বর্ষা এলে প্রকৃতির রুক্ষতা দূর হয়। বৃষ্টির স্নেহধারায় শ্যামল প্রকৃতিতে প্রাণস্পন্দন ফিরে আসে। বৃষ্টিধারায় প্রকৃতির জীর্ণতা, রুক্ষতা, মলিনতা ধুয়ে গিয়ে স্নিগ্ধ, শান্ত, পবিত্র রূপ ধরা দেয়। প্রকৃতি হয়ে ওঠে স্নিগ্ধ, কোমল ও প্রাণোচ্ছল। তাই তো বৃষ্টিস্নাত বনবনানীর সঙ্গে মানবমন সুদূরের ভাবনায় হারিয়ে যায়। 'বৃষ্টি' কবিতায় দেখা যায়, প্রকৃতিতে বর্ষা আসে প্রাণস্পন্দন নিয়ে। আর বৃষ্টিই বর্ষার প্রাণ। এ সময় নদীর ধারে প্লাবন দেখা দেয়, দেখা যায় সর্বত্র মৈঘের খেলা। প্রকৃতির সমস্ত রুক্ষতা, জীর্ণতা, মলিনতা ধুয়ে-মুছে সাফ হয়ে ফিরে আসে স্নিগ্ধতা, পবিত্রতা। এমন দিনে সংবেদনশীল মানুষের মন রসসিক্ত হয়ে ওঠে। সুদূরের রহস্যপানে তার মন হারায়, কখনো ফিরে যায় সোনালি অতীতে। কবিতার এসব ভাবের প্রতিনিধিত্ব করছে উদ্দীপকটি। উদ্দীপকে বলা হয়েছে, গুরু গুরু মেঘের গর্জনে চারদিক ত্রস্ত হয়ে উঠেছে। টুপটাপ বৃষ্টি ঝরে অঝোর ধারায়। এমন দিনে নিজেকে হারিয়ে ফেললে কিছুতেই আর খুঁজে পাওয়া যায় না। তাই সব কাজ ফেলে হৃদয়ের জানালা খুলে আপন মনে বিচরণ করতে থাকে দিক থেকে দিগন্তে। এ ভাবটিই 'বৃষ্টি' কবিতায় প্রতিফলিত হয়েছে। ভাই বলা যায়, প্রশ্নোক্ত মন্তব্যটি যথার্থ ।

Explanation:


Sub-Questions:

================================================================================
Question #7 (ID: 687149)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গ্রীষ্মের দাবদাহ

অশান্ত করে মন,

তখনি জাগে ধরায়

বৃষ্টির আগমন ।

প্রকৃতি চায় রূপ

মাটি চায় সবুজ

বৃষ্টি আসে আসুক ।

Options:
ক. ‘সাত সাগরের মাঝি' কাব্যগ্রন্থের রচয়িতা কে?
খ. 'বৃষ্টি' কবিতায় আকাশকে 'বিদগ্ধ আকাশ' বলা হয়েছে কেন?
গ. উদ্দীপকে 'বৃষ্টি' কবিতার যে দিকটি ফুটে উঠেছে— তা ব্যাখ্যা কর ।
ঘ. “উদ্দীপকটি 'বৃষ্টি' কবিতার আংশিক ভাব ধারণ করেছে"- উক্তিটি বিশ্লেষণ কর ।


Correct Answer: 

Solution:
কসাত সাগরের মাঝি' কাব্যগ্রন্থের রচয়িতা ফররুখ আহমদ ।খবৃষ্টি' কবিতায় আকাশকে ‘বিদগ্ধ আকাশ' বলা হয়েছে। কারণ গ্রীষ্মের প্রচণ্ড তাপপ্রবাহে আকাশকে কবির মনে হয় বিশেষভাবে দগ্ধ হয়েছে।গ্রীষ্মের প্রচন্ড তাপপ্রবাহে মাঠ-ঘাট-প্রান্তর শুকিয়ে যায়। মাটি ফেটে চৌচির হয়ে যায়। মনে হয় যেন রোদে আকাশটা ঝলসে গেছে। দূরে তাকালে মনে হয় আকাশটা সূর্যের তীব্র আলো ও তাপে আগুন ধরে গেছে। 'বিদগ্ধ আকাশ' বলতে কবি রৌদ্রতাপে বিশেষভাবে দগ্ধ এ আকাশকে নির্দেশ করেছেন। মূলত গ্রীষ্মের সূর্য তীব্র তাপের প্রচণ্ডতা বোঝাতেই 'বৃষ্টি' কবিতায় আকাশকে ‘বিদগ্ধ আকাশ' বলা হয়েছে।গগ্রীষ্মের প্রচণ্ড তাপপ্রবাহে হঠাৎ বৃষ্টি এলে প্রকৃতির বুকে সজীবতা নেমে আসে— উদ্দীপকে 'বৃষ্টি' কবিতার সেই দিকটি ফুটে উঠেছে।বৃষ্টি এলে প্রকৃতির রুক্ষতা দূর হয়। প্রচণ্ড গরমে যখন জীবন অতিষ্ঠ হয়ে ওঠে বৃষ্টি তখন প্রকৃতিতে স্বস্তি নিয়ে আসে। মানুষ, প্রকৃতি উভয়েই গ্রীষ্মের তাপপ্রবাহ থেকে মুক্তি পায়। মানুষের জীবনে প্রশান্তি নেমে আসে। 'বৃষ্টি' কবিতায় কবি বৃষ্টির জন্য প্রতীক্ষা করেছেন। গ্রীষ্মের প্রকৃতি যখন রুক্ষ হয়ে উঠেছে তখন বৃষ্টি প্রাণে সজীবতার জোয়ার আনে। প্রকৃতি তখন নতুন রূপ লাভ করেছে। প্রকৃতিতে প্রাণের স্পন্দন নিয়ে আসার কারণেই কবি বৃষ্টির বন্দনা করেছেন। উদ্দীপকেও একই বিষয়ের প্রতিফলন লক্ষ করা যায়। উদ্দীপকের কবিতাংশেও গ্রীষ্মের প্রচণ্ড তাপপ্রবাহের কথা বলা হয়েছে। বৃষ্টি অশান্ত মনকে শান্ত করে । বৃষ্টি এলে প্রকৃতি সবুজ হয়ে ওঠে। তাই উদ্দীপকের কবিও চান বৃষ্টি আসুক। এভাবে উদ্দীপকে 'বৃষ্টি' কবিতার বিষয়বস্তু ফুটে উঠেছে।সারকথা : প্রকৃতির রুক্ষতা বৃষ্টি এলে দূর হয়ে যায়। বৃষ্টির আগমনে প্রকৃতি নতুন রূপ লাভ করে, মাঠ সবুজ হয়। এ কারণে সবাই বৃষ্টির প্রতীক্ষায় থাকে । উদ্দীপকে 'বৃষ্টি' কবিতার এই দিকগুলোই ফুটে উঠেছে।ঘ“উদ্দীপকটি 'বৃষ্টি' কবিতার আংশিক ভাব ধারণ করেছে”– উক্তিটি যথার্থ।গ্রীষ্মকালে প্রচণ্ড রোদে মাঠ-ঘাট শুকিয়ে যায়। চারদিকে রুক্ষতা বিরাজ করে। প্রকৃতিতে প্রাণচঞ্চলতা থাকে না। বৃষ্টি এলে মাঠ-ঘাট কানায় কানায় পূর্ণ হয় । প্রকৃতির রুক্ষতা দূর হয়। প্রাণে নতুন স্পন্দন জাগে। তখন মানুষের মন আনন্দে ভরে ওঠে । 'বৃষ্টি' কবিতায় বৃষ্টিকে বর্ষার প্রাণ বলা হয়েছে। বর্ষণহীন দিনে মাঠ-ঘাট শুকিয়ে প্রকৃতি রুক্ষমূর্তি ধারণ করেছে, যেন বৃদ্ধ ভিখারির রগ ওঠা হাত। বৃষ্টি সেই রুক্ষতা দূর করে। বর্ষার ফুল ফোটে। বিদ্যুৎ যেন রূপসী পুরির মতো মেঘে মেঘে ঘুরে বেড়ায়। কাজল মেঘে আকাশ ঢাকা থাকে। আর অলস বৃষ্টির দিনে মনে পড়ে সুখময় অতীত দিনের স্মৃতি। অন্যদিকে উদ্দীপকে কেবল গ্রীষ্মের তাপপ্রবাহের কথা বলা হয়েছে। বৃষ্টির প্রার্থনা বিশেষ কিছু নেই । 'বৃষ্টি' কবিতায় গ্রীষ্মের রুক্ষ প্রকৃতির বর্ণনা যেমন আছে, তেমনই বৃষ্টির পর সজীব প্রকৃতির বর্ণনাও রয়েছে। বৃষ্টির সময় বিদ্যুতের রূপ, বর্ষার ফুলের কথা, পদ্মা-মেঘনার দুপাশের আবাদি গ্রামের কথা, মানুষের মানসিক অবস্থা ইত্যাদির কথাও বলা হয়েছে। উদ্দীপকে গ্রীষ্মের তাপপ্রবাহের কথা ও প্রকৃতির সজীবতার কথা ছাড়া অন্যান্য বিষয় অনুপস্থিত। তাই বলা হয়েছে, উদ্দীপকটি 'বৃষ্টি' কবিতার আংশিক ভাব ধারণ করেছে ।

Explanation:


Sub-Questions:

================================================================================
Question #8 (ID: 687151)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কেউবা রঙিন কাঁথায় মেলিয়া বুকের স্বপনখানি,

তারে ভাষা দেয় দীঘল সুতার মায়াবী আখর টানি ।

আজিকে বাহিরে শুধু ক্রন্দন ছলছল জলধারে,

বেণু-বনে বায়ু নাড়ে এলোকেশ, মন যেন চায় কারে ।

Options:
ক. ফররুখ আহমদ কত সালে মৃত্যুবরণ করেন?
খ. 'বৃষ্টি' কবিতায় 'বিষণ্ণ মেদুর' বলতে কী বোঝানো হয়েছে?
গ. উদ্দীপকে 'বৃষ্টি' কবিতার যে দিক ফুটে উঠেছে তা ব্যাখ্যা কর ।
ঘ. উদ্দীপকটি 'বৃষ্টি' কবিতার আংশিক প্রতিফলন মাত্র, বিশ্লেষণ কর।


Correct Answer: 

Solution:
কফররুখ আহমদ ১৯৭৪ সালে মৃত্যুবরণ করেন ।খবৃষ্টি কবিতায় ‘বিষণ্ন মেদুর' বলতে রুক্ষ প্রকৃতির প্রাণ ফিরে পাওয়াকে বোঝানো হয়েছে।বৃষ্টিবিহীন প্রকৃতির রুক্ষতা বৃষ্টির আগমনে দূরীভূত হয়েছে। প্রকৃতি তাই স্নিগ্ধকোমল হয়ে চারদিক প্রাণোচ্ছল করে তুলেছে। প্রকৃতিতে বৃষ্টি না থাকলে প্রকৃতি তার স্বাভাবিক প্রাণোচ্ছলতা হারিয়ে ফেলে। প্রকৃতির সবকিছু বিষণ্ন মনে হয়। কিন্তু প্রকৃতিতে যখন বৃষ্টির ছোঁয়া লাগে, তখন প্রকৃতি হারানো প্রাণ ফিরে পায়। সবকিছু সতেজ-সবল হয়ে ওঠে। আলোচ্য কবিতায় 'বিষণ্ণ মেদুর' বলতে প্রকৃতির সেই প্রাণ ফিরে পাওয়াকেই বোঝানো হয়েছে।গউদ্দীপকে 'বৃষ্টি' কবিতার বৃষ্টিস্নাত দিনে মানবমনে যে অনুভব-অনুভূতির সৃষ্টি হয় সেই দিকটি ফুটে উঠেছে।বৃষ্টিমুখর দিনে প্রকৃতির সাথে সাথে মানবমনেও এক অনির্বচনীয় অনুভূতি জাগে। সংবেদনশীল মানুষ প্রকৃতির সাথে সাথে রসসিক্ত হয়ে ওঠে। প্রিয়জনের কথা ভেবে মন ব্যাকুল হয় । উদ্দীপকে বাংলাদেশের বর্ষাস্নাত দিনে নিভৃত পল্লির মানুষের মন কেমন হয় তা প্রকাশ পেয়েছে। ঘনঘোর বৃষ্টিতে পল্লিবধূরা হৃদয়ের মায়া-মমতা দিয়ে নকশিকাঁথা সেলাই করে। তাঁদের বুকের মাঝে যে স্বপ্ন থাকে তা সুতার টানে ভাষা দেয়। বাইরের অঝোর বর্ষণ মানুষের মনকে বিরহকাতর করে তোলে। এমন দিনে প্রিয়জনের কথা মনে পড়ে যায়। 'বৃষ্টি' কবিতায়ও বর্ষার প্রথম অবিরল বৃষ্টি ধারায় প্রকৃতি ও মানুষের এমনই কর্মপ্রবাহ ও মনোবৃত্তি অঙ্কিত হয়েছে। বৃষ্টির দিনে তৃষিত বনবনানীর রসসিক্ততার মতো সংবেদনশীল মানুষের মনও রসসিক্ত হয়ে ওঠে। মানুষের মনে পড়ে সুখময় অতীত স্মৃতি; আর সেই ভালো লাগার আলপনা আঁকে মনে মনে। বৃষ্টির ধারা মানুষের একাকী জীবনের বেদনা আরও বাড়িয়ে দেয়। তাই বলা যায় যে, উদ্দীপকে 'বৃষ্টি' কবিতার বৃষ্টিস্নাত দিনে মানবমনে যে অনুভব-অনুভূতির সৃষ্টি হয় সেই দিকটি ফুটে উঠেছে।* সারকথা : উদ্দীপক ও 'বৃষ্টি' কবিতা উভয় জায়গায় বৃষ্টির দিনে মানুষের সংবেদনশীল মনের অবস্থা ফুটে উঠেছে।ঘউদ্দীপকটি 'বৃষ্টি' কবিতার আংশিক প্রতিফলন মাত্র— মন্তব্যটি যথার্থ।রূপসী বাংলার বুকে গ্রীষ্মের পর আসে শ্যামল সরস সজল নবীন বর্ষার বৃষ্টিপাত। পল্লি প্রকৃতিতে বর্ষার বৃষ্টিধারা নিয়ে আসে যৌবনের উদ্দামতা। অবিশ্রান্ত বর্ষণে মাঠ-ঘাট, খাল-বিল, নদী-নালা ভরে যায়। মাটির কঠিন শাসন ভেদ করে নবীন শস্যশিশুর দল বেরিয়ে আসে নবজীবনের জয়যাত্রায় । বিভিন্ন ফুলের বিচিত্র বর্ণ-গন্ধের উৎসবে মেতে ওঠে বাংলার প্রকৃতি। মানুষের হৃদয়-দ্বার যেন খুলে যায়। উদ্দীপকে বর্ষার সময় বৃষ্টিমুখর দিনে পল্লিবধূরা গভীর অনুরাগে নকশিকাঁথায় রঙিন ফুল তুলছে। তাদের বুকের মাঝে লুকিয়ে রাখা স্বপ্ন যেন সুতার টানে ভাষা পাচ্ছে। বাইরে অঝোর ধারায় বর্ষণ হচ্ছে। সেই বর্ষণে বাঁশবন নুয়ে পড়ছে। এমন দিনে প্রিয়জনের কথা মনে পড়ছে। 'বৃষ্টি' কবিতার শেষ চারটি চরণেও উদ্দীপকের এ বিষয়টি প্রকাশ পেয়েছে। সেখানে তৃষিত বনের সাথে জেগে ওঠে তৃষাতপ্ত মন। উদ্দীপকের সঙ্গে 'বৃষ্টি' কবিতার শেষ চারটি চরণের এ মিলটুকু ছাড়া আর কোনো মিল দেখা যায় না। 'বৃষ্টি' কবিতায় বৃষ্টিধারায় স্নাত বাংলার সামগ্রিক জীবন ও প্রকৃতি অঙ্কিত হয়েছে। সেখানে বৃষ্টিকে বহু প্রতীক্ষিত হিসেবে অভিহিত করা হয়েছে। বৃষ্টিপাতে পদ্মা-মেঘনার বাংলাদেশে বন্যার প্রাণচাঞ্চল্য এবং আবাদি জমিতে গৌরবের ফসল ফলে। আকাশের সর্বত্র মেঘ ও বিদ্যুৎ রূপসী-পরিদের খেলা দেখা যায়। বর্ষার ফুল ফুটলে সর্বত্র মোহিত হয়। রুক্ষ মাটি বৃষ্টিতে প্রাণ জুড়ায়। 'বৃষ্টি' কবিতার উপর্যুক্ত সব বৈশিষ্ট্য উদ্দীপকে অনুপস্থিত। উদ্দীপকে বৃষ্টিধারায় প্রকৃতি ও মানবমনের এক বিশেষ অনুভূতি অঙ্কিত হয়েছে। তাই বলা যায়, প্রশ্নোক্ত মন্তব্যটি যথার্থ ।

Explanation:


Sub-Questions:

================================================================================
Question #9 (ID: 687153)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মাদল বাজিয়ে এলো বাদল মেঘ এলোমেলো

মাতলা হাওয়া এলো বনে ।

ময়ূরী নাচে কালো জামের গাছে

পিয়া পিয়া বন পাপিয়া

ডাকে গো আপন মনে ॥

বৈত-বনের আড়ালে ডাহুকী ডাকে

ডাকে না এমন দিনে কেহ আমাকে

বেণীর বিনুনী খুলে পড়ে

একলা মন টেকে না ঘরের কোণে ॥

Options:
ক. কবি ফররুখ আহমদের কাব্যসৃষ্টির প্রেরণা কী ছিল ?
খ. বৃষ্টিকে ‘বহু প্রতীক্ষিত' বলা হয়েছে কেন?
গ. “বেত-বনের আড়ালে ডাহুকী ডাকে, ডাকে না এমন দিনে কেহ আমাকে”— উদ্দীপকের এই বক্তব্যের সাথে 'বৃষ্টি' কবিতার সাদৃশ্য তুলে ধর।
ঘ. উদ্দীপকের সাথে 'বৃষ্টি' কবিতার ভাবগত মিল থাকলেও গঠনগত মিল নেই— তোমার মতামতের সপক্ষে যুক্তি দাও ।


Correct Answer: 

Solution:
কইসলামি আদর্শ ও ঐতিহ্য ফররুখ আহমদের কাব্যসৃষ্টির প্রেরণা ছিল।খবৃষ্টি প্রকৃতিকে স্নিগ্ধ করে নতুন রূপ দেয় বলে বৃষ্টিকে 'বহু প্রতীক্ষিত' বলা হয়েছে।প্রকৃতি যখন রুক্ষ আকার ধারণ করে, চারদিক শুধু খাঁখা করে, ঠিক তখন সবাই বৃষ্টির প্রত্যাশা করে। কারণ বৃষ্টি প্রকৃতির সব গ্লানি ধুয়ে মুছে দেয়। প্রকৃতিকে করে তোলে অপরূপ শোভাময়। রোদে পুড়ে যাওয়া ধানখেত, রুক্ষ আকাশ বৃষ্টিকে প্রত্যাশা করে। আর মানুষের মনেও প্রকৃতির রুক্ষতার প্রভাব পড়ে। তাই মানুষের মনের রুক্ষতা দূর করতেও বৃষ্টির অপেক্ষা করে সবাই। প্রকৃতির বৈচিত্র্য আনতে এবং নতুন রূপে প্রকৃতিকে সাজিয়ে শোভামণ্ডিত করতে বৃষ্টির কোনো বিকল্প নেই। মানুষের মন এবং প্রকৃতির বিষণ্ণতা দূর করার জন্য বৃষ্টির আগমন আবশ্যক। তাই বৃষ্টিকে ‘বহু প্রতীক্ষিত' বলা হয়েছে।গপ্রশ্নোক্ত উদ্দীপকের বক্তব্যের সাথে 'বৃষ্টি' কবিতার মানুষের মনের হাহাকারের চিত্রের সাদৃশ্য ফুটে উঠেছে।মানুষের মন বড়ই বিচিত্র। কখনো তাতে রং লাগে, আবার কখনো তা হয়ে ওঠে উদাসীন। মানুষের মনের বৈচিত্র্য অনেকটাই নির্ভর করে চারপাশের পরিস্থিতি এবং প্রকৃতির ওপর। তাই মানুষ মনের চাহিদার কারণেও প্রকৃতি পরিবর্তনের আশা করে। মানুষের মনের বৈচিত্র্যময় পরিবর্তন মানুষকে নতুন করে বাঁচার প্রেরণা জোগায় । উদ্দীপকের প্রশ্নোক্ত চরণ দুটিতে মানবমনের আকুলতা ধ্বনিত হয়েছে। বাদলের দিনে প্রকৃতির উচ্ছলতা দেখে মানবহৃদয় উতলা হয়ে উঠেছে। অজানা টানে মানুষের মন ছুটে চলে যেতে চায় অজানা কোনো শূন্যতার দিকে। 'বৃষ্টি' কবিতায়ও মানবমনের শূন্যতার বিষয়টি উঠে এসেছে। বৃষ্টির ছোঁয়াতে যখন প্রকৃতি স্নিগ্ধতা লাভ করে তখন মানুষের মনও পূর্ণতা পায়। কিন্তু কখনো কখনো মানুষের মন পূর্ণতা পাওয়ার পরেই আকুল হয়ে ওঠে অজানা শূন্যতায়। কবিতায় মানুষের মনের এই বিষণ্ণতা দেখা যায়। উদ্দীপকের উক্তিতে এবং 'বৃষ্টি' কবিতায় মানবমনের শূন্যতা ও হাহাকারের আবেদন ফুটে উঠেছে।" সারকথা : মানুষের মনের অব্যক্ত হাহাকার ও শূন্যতা প্রকাশ পেয়েছে উদ্দীপক এবং প্রশ্নোক্ত চরণ দুটিতে ।ঘউদ্দীপকের সাথে 'বৃষ্টি' কবিতার ভাবগত মিল থাকলেও গঠনগত মিল নেই— উক্তিটি যথার্থ ।প্রকৃতি বৃষ্টির ছোঁয়ায় সঞ্জীব হয়ে ওঠে, আবার কখনো নতুনত্বের ছোঁয়া পায়। প্রকৃতির বৈচিত্র্য চারদিকে যেমন নতুন প্রাণ ছড়িয়ে দেয়, তেমনই মানুষের মনেও নতুন প্রাণের সঞ্চার হয়। প্রকৃতি ও মানুষের মনের সংযোগ অত্যন্ত নিবিড় ও অপ্রতিরোধ্য । উদ্দীপকে বাদল দিনের মাতাল হাওয়ায় মানুষের মনের ব্যাকুলতা প্রকাশ পেয়েছে। বনের আড়ালে ডাহুকীর ডাক শুনে মন উতলা হয়ে উঠেছে। অজানা কোনো ডাক পেতে ইচ্ছে করে মানুষের আর ছুটে যেতে ইচ্ছে করে নাম না-জানা ভুবনে। প্রকৃতির গাছপালা, ময়ূর, বন সবকিছুই নিজের মনের খেয়ালে মেতে উঠলে মানুষও নিজের মনের খেয়ালে মেতে উঠতে চায়। কবিতায় বৃষ্টির দিনের প্রকৃতির নতুন রং ও বৈচিত্র্য ফুটে উঠেছে। মাঠ, ঘাট, বন, আকাশ, গাছপালা এবং মানুষের মন সবকিছুই যেন বৃষ্টির অপেক্ষায় থাকে । প্রতীক্ষিত বৃষ্টি চলে এলে প্রকৃতিতে নতুনত্বের ছোঁয়া লাগে, মানুষের মনও সেই ছোঁয়াতেই ব্যাকুল হয়ে ওঠে। মনের অজান্তে হারিয়ে যায় অতীতের মাঝে । উদ্দীপকের বাদল দিনের প্রকৃতি এবং মানুষের মনের ব্যাকুলতা প্রকাশ পেয়েছে। কিন্তু কবিতায় বৃষ্টির জন্য অপেক্ষা, তার আগমন, আগমনের পরে প্রকৃতির অবস্থা এবং মানুষের মনের পরিস্থিতি ফুটে উঠেছে। প্রকৃতি ও মানুষের মনের পরিস্থিতির সঙ্গে মিল থাকলেও উদ্দীপকে প্রকৃতি ও মানুষের সার্বিক দিক ফুটে ওঠেনি। তাই বলা যায়, উদ্দীপকের সাথে 'বৃষ্টি' কবিতার ভাবগত মিল থাকলেও গঠনগত মিল নেই ।

Explanation:


Sub-Questions:

================================================================================
Question #10 (ID: 687155)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কেউবা রঙিন কাঁথায় মেলিয়া বুকের স্বপনখানি,

তারে ভাষা দেয় দীঘল সুতায় মায়াবী আখর টানি।

আজিকে বাহিরে শুধু ক্রন্দন ছলছল জলধারে

বেণু-বনে বায়ু নাড়ে এলোকেশ, মন যেন চায় কারে।

Options:
ক. 'বৃষ্টি' কবিতায় কোন কোন নদীর কথা উল্লেখ রয়েছে?
খ. রৌদ্র-দগ্ধ ধানক্ষেত আজ বৃষ্টির স্পর্শ পেতে চায় কেন?
গ. উদ্দীপকের শেষ পক্তিটির সঙ্গে 'বৃষ্টি' কবিতার মিল কতটুকু তা ব্যাখ্যা কর।
ঘ. “উদ্দীপকটি 'বৃষ্টি' কবিতার একটা বিশেষ ভাব প্রকাশ করে মাত্র, সমগ্র ভাব নয়”— তোমার উত্তরের পক্ষে যুক্তি দাও।


Correct Answer: 

Solution:
কবৃষ্টি' কবিতায় পদ্মা ও মেঘনা নদীর কথা উল্লেখ রয়েছে।খগ্রীষ্মের প্রচণ্ড তাপপ্রবাহ থেকে বাঁচতে এবং ফসলের সম্ভারে ভরিয়ে দিতেই রৌদ্র-দগ্ধ ধানখেত আজ বৃষ্টির স্পর্শ পেতে চায়।বাংলাদেশের দীর্ঘ গ্রীষ্মে খরতাপে ধানক্ষেত ও পরিবেশ যেন ঝিমিয়ে পড়ে। জলাভাবে ফসল উৎপাদনে সমস্যা দেখা দেয়। তখন বৃষ্টির আগমনে প্রকৃতি নতুন প্রাণ ফিরে পায়। ধানক্ষেত সতেজ হয়ে ওঠে, গাছপালা পুষ্টি পায়। এইভাবে বৃষ্টির পরশে কৃষিজমিতে প্রাণ সঞ্চার ঘটে বলে বৃষ্টির জন্য আকাঙ্ক্ষা বেড়ে যায়।গউদ্দীপকের শেষ পঙ্ক্তির সাথে 'বৃষ্টি' কবিতার শেষ অংশের গভীর মিল রয়েছে।বৃষ্টির দিনে প্রকৃতি যেমন কোমল ও কোমল অনুভূতির সৃষ্টি করে, তেমনি মানুষের মনেও এক বেদনাভরা আকুতি জেগে ওঠে। উদ্দীপকের “মন যেন চায় কারে” পঙ্ক্তিতে প্রিয়জনের স্মৃতি ও একাকীত্ব ফুটে ওঠে। বৃষ্টির ছন্দে প্রকৃতির মূর্ছনার সাথে মন অনুভবে তীব্রভাবে সাড়া দেয়।'বৃষ্টি' কবিতায় বলা হয়েছে, বৃষ্টিধারায় নরম হয়ে ওঠা প্রকৃতি মানুষের মনে অতীত স্মৃতি ও প্রেমের আবেশ জাগিয়ে তোলে। উদ্দীপকের বর্ণনাও সেই আবেগেরই প্রকাশ। তাই বলা যায়, মন চায় কারে—এই পঙ্ক্তি 'বৃষ্টি' কবিতার ভাব-ব্যঞ্জনার সাথেই সাদৃশ্যপূর্ণ।ঘমন্তব্যটি যথার্থ। উদ্দীপকটি 'বৃষ্টি' কবিতার একটি বিশেষ অনুভব তুলে ধরলেও তা সমগ্র ভাবকে ধারণ করে না।কবিতায় বৃষ্টিকে এক পরিপূর্ণ ঋতুবৈচিত্র্যের উৎস হিসেবে উপস্থাপন করা হয়েছে। সেখানে কৃষির পুনর্জীবন, নদীর প্লাবন, বিদ্যুৎ-মেঘের খেলা, ফুলের সৌন্দর্য, পল্লিজীবনের প্রাণচাঞ্চল্য—সবই বর্ণিত হয়েছে। কিন্তু উদ্দীপকে বর্ষার অনুভব শুধু মনোবিশ্লেষণ এবং নকশিকাঁথার সূতায় গাঁথা অনুভবে সীমাবদ্ধ।উদ্দীপকে বর্ষার অনুভূতি মূলত ঘরের ভেতরের একাকিত্ব ও স্বপ্নপ্রবণ নারীমনের প্রতিচ্ছবি মাত্র। সেখানে পদ্মা-মেঘনা, কৃষিজমি, বিদ্যুৎচমক, ফুলেল বনানী, রুক্ষ মাটির সজীবতা ইত্যাদি অনুপস্থিত।তাই যুক্তিসহ বলা যায়, উদ্দীপকটি কবিতার একটি বিশেষ অনুভূতি প্রকাশ করলেও 'বৃষ্টি' কবিতার সামগ্রিক প্রাকৃতিক ও মানবিক চিত্রের প্রতিফলন ঘটাতে সক্ষম হয়নি।

Explanation:


Sub-Questions:

================================================================================
Question #11 (ID: 687157)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কাঁচা ঘরে বৃষ্টি পড়ে, চোখে পড়ে পানি,

ভাঙা ছাদের ফাঁক দিয়ে ঢোকে আকাশবাণী।

চোখের জলে কেউ বসে ভাবে কার কথা,

বৃষ্টির মাঝে বুক ফাটে, নয়নে ফোটে ব্যথা।

Options:
ক. ‘বৃষ্টি’ কবিতার রচয়িতা কে?
খ. কবি ‘বৃষ্টিকে বহু প্রতীক্ষিত’ বললেও কেউ কেউ কেন তা সহ্য করতে পারে না?
গ. উপরের চরণগুলো 'বৃষ্টি' কবিতার কোন দিকের প্রতিফলন ঘটায় তা বিশ্লেষণ কর।
ঘ. উপরের উদ্দীপকটি 'বৃষ্টি' কবিতার প্রতীকী রূপে আবেগ প্রকাশের বাহন— যুক্তিসহ ব্যাখ্যা কর।


Correct Answer: 

Solution:
কবৃষ্টি' কবিতার রচয়িতা নির্মলেন্দু গুণ।খকবির কাছে বৃষ্টি আশীর্বাদ হলেও অনেক মানুষের কাছে তা দুর্ভোগের কারণ।বৃষ্টির ছোঁয়ায় প্রকৃতি নতুন রূপ পেলেও গরিব মানুষের ঘর ফুটা ছাদে, খোলা মেঝেতে পানি ঢুকে পড়ে। তারা নিরাপত্তাহীনতা ও দুর্ভোগে ভোগে। তাই কেউ কেউ এই বৃষ্টিকে দুর্যোগ বলেই মনে করে।গউপরের চরণগুলোতে বৃষ্টির ছোঁয়ায় দরিদ্র মানুষের দুর্দশা, দুঃখ, ও একাকীত্ব ফুটে উঠেছে।যেখানে ‘বৃষ্টি’ কবিতায় বৃষ্টির আগমনে প্রকৃতি ও মন উজ্জ্বল হয়, সেখানে এই চরণে বৃষ্টিকে একপ্রকার দুঃখজনক বাস্তবতার রূপে চিত্রিত করা হয়েছে। একাকী চোখের জলে মন বিষণ্ণ হয়, ভাঙা ঘরের ফাঁক দিয়ে বৃষ্টির ফোঁটায় আর্তির বার্তা উঠে আসে।এখানে বৃষ্টির সৌন্দর্য নয়, বরং তা এক হৃদয়বিদারক স্মৃতি ও আর্থিক কষ্টের প্রতীক হয়ে ওঠে।ঘএই উদ্দীপকটি 'বৃষ্টি' কবিতার একটি প্রতীকী অর্থধর্মী দিককে তুলে ধরেছে।কবিতায় আমরা দেখি বৃষ্টির এক দিক মানে প্রাকৃতিক নবজাগরণ, কিন্তু এই চরণে বৃষ্টি এক মানবিক যন্ত্রণার প্রতীক। তা মানুষের জীবনের শূন্যতা ও কষ্টকে উসকে দেয়। বৃষ্টির মতো স্বাভাবিক ঘটনা কারো জীবনে দুঃখবাহী রূপও ধারণ করতে পারে।সুতরাং বলা যায়, বৃষ্টি এখানে শুধু প্রকৃতির ঘটনা নয়—বরং আবেগ, দুঃখ ও আর্থিক বাস্তবতার একটি রূপক ভাষা। এটি কবিতার ভাবগম্ভীরতাকে একটি গভীর মাত্রা দেয়।

Explanation:


Sub-Questions:

================================================================================
Question #12 (ID: 687159)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সেদিন ছিল মেঘলা আকাশ, থেমে থেমে বর্ষণ,

পথে জল, বুকে আলো, মনে নিঃসঙ্গ স্পর্শন।

দরজার কাছে দাঁড়িয়ে কিশোরী চেয়ে থাকে দূরে,

সেই পথেই হারায় সে, হৃদয় পড়ে ঝড়তুফানে।

Options:
ক. 'বৃষ্টি' কবিতার শেষ চরণগুলোতে কী ধরনের অনুভূতি প্রকাশ পেয়েছে?
খ. বর্ষার দিনে প্রকৃতির রূপ মানুষের মানসিক অবস্থাকে কীভাবে প্রভাবিত করে?
গ. উপরের উদ্দীপকের সঙ্গে ‘বৃষ্টি’ কবিতার শেষাংশের মিল ব্যাখ্যা কর।
ঘ. কবি ‘বৃষ্টি’র সৌন্দর্য তুলে ধরলেও বাস্তব জীবনের প্রতিচ্ছবি কীভাবে তা ব্যতিক্রম করে— যুক্তিসহ বিশ্লেষণ কর।


Correct Answer: 

Solution:
কবৃষ্টি' কবিতার শেষাংশে একাকীত্ব, বিষণ্ণতা ও শূন্যতার অনুভব ফুটে উঠেছে।খবর্ষা প্রকৃতিকে যেমন স্নিগ্ধ করে, তেমনি মানুষের মনে সৃষ্টি করে স্মৃতি ও আবেগের ঢেউ।বৃষ্টির দিনে নিঃসঙ্গতা ও স্মৃতিচারণ মানুষকে আবেগময় করে তোলে। এই সময় প্রকৃতির নিস্তব্ধতা মনের গভীরে না বলা অনুভব সৃষ্টি করে, যা কখনো আনন্দ, কখনো বিষণ্ণতা এনে দেয়।গউপরের উদ্দীপকে যে কিশোরী দূরপানে চেয়ে থাকে, তার নিঃসঙ্গতা, ভেতরের ঝড় ও একাকীত্ব 'বৃষ্টি' কবিতার শেষাংশের সঙ্গে সাদৃশ্যপূর্ণ।কবিতায় যেমন বর্ষার দিনে এক চুপচাপ অনুভূতির জন্ম হয়, ঠিক তেমনি এখানে কিশোরীর চোখে প্রতিফলিত হয়েছে শূন্যতা। মন হারিয়ে গেছে অতীতের কোনো ক্ষণে, ঠিক যেমন কবিতায় বলা হয়েছে: “বৃষ্টি পড়ে, মন ফিরে যায়”।উভয় ক্ষেত্রেই বর্ষার আবহ এক অন্তর্জগতের যন্ত্রণাকে জাগ্রত করেছে।ঘকবিতা একটি শৈল্পিক প্রকাশ হলেও বাস্তব জীবনে বৃষ্টির প্রভাব কখনো কখনো ব্যতিক্রম হয়ে ওঠে।কবিতা সৌন্দর্যের আরাধনা করে—বৃষ্টিকে নবজীবনের প্রতীক করে তোলে। কিন্তু বাস্তবে সেই বৃষ্টি কারো কাছে হতে পারে একাকীত্বের সঙ্গী, কারো কাছে স্মৃতির ভার। যেমন উপরের চিত্রে কিশোরীটির মনভাঙা অভিজ্ঞতা বৃষ্টির আবহে আরও তীব্র হয়েছে।অতএব, বলা যায়—'বৃষ্টি' কবিতার ভাব ও বাস্তব অভিজ্ঞতার মধ্যে পার্থক্য থাকা স্বাভাবিক। বাস্তব জীবনের অনুভূতির রং আরও বহুমাত্রিক, যেটা কবিতার রচনার বাইরে বিস্তৃত।

Explanation:


Sub-Questions:

================================================================================
Question #13 (ID: 716650)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: 
--------------------------------------------------------------------------------
Question:
'গুরু গুরু ডাকে মেঘ ঘনঘটা চারিদিকে আজ

টুপটাপ বৃষ্টি ঝরে অঝোর ধারায়

নিজেকে হারিয়ে খুঁজি কিছু নাহি পাই

খুলেছি হৃদয় বাতায়ন ফেলে সব কাজ।'

Options:
ক. নদীর ফাটলে পূর্ণ প্রাণের জোয়ার কে আনে?
খ. বিদ্যুৎ-রূপসী পরী&#39; বলতে কবি কী বুঝিয়েছেন?
গ. &quot;খুলেছি হৃদয় বাতায়ন ফেলে সব কাজ&quot;- উদ্দীপকের এ বক্তব্যের সাথে &#39;বৃষ্টি&#39; কবিতার মিল কিসে? ব্যাখ্যা দাও।
ঘ. উদ্দীপকটি &#39;বৃষ্টি&#39; কবিতার মূলভাবের প্রতিনিধিত্ব করছে- মূল্যায়ন কর।&nbsp;


Correct Answer: 

Solution:
কনদীর ফাটলে পূর্ণ প্রাণের জোয়ার আনে বন্যা।
খ'বিদ্যুৎ-রূপসী পরী' বলতে কবি ঘন মেঘের মাঝে বিদ্যুৎ চমকানোর রূপসৌন্দর্যকে বুঝিয়েছেন। রূপকথার মাঝে পরির গল্প রয়েছে। রূপকথা অনুসারে পরিরা চোখের পলকে সুন্দরী নারীরূপ ধারণ করতে পারে, আবার চোখের পলকে মিলিয়েও যেতে পারে। আকাশে যখন বিদ্যুৎ চমকায় তখন তা একপলক দেখা দিয়ে আবার মিলিয়ে যায়। কবি এজন্যই বিদ্যুৎ চমকানোকে রূপসী পরির সঙ্গে তুলনা করেছেন।সারকথা: 'বিদ্যুৎ-রূপসী পরী' বলতে কবি ঘন মেঘের মাঝে বিদ্যুৎ চমকানোর রূপসৌন্দর্যকে বুঝিয়েছেন।
গ&quot;খুলেছি হৃদয় বাতায়ন ফেলে সব কাজ&quot;- উদ্দীপকের এ মন্তব্যের সাথে 'বৃষ্টি' কবিতার বৃষ্টির রিমঝিম শব্দে সংবেদনশীল মানুষের মন রসসিক্ত হয়ে ওঠার ক্ষেত্রে মিল রয়েছে।বৃষ্টি প্রকৃতিতে আনে সজীবতা। বৃষ্টি নদীতে যেমন আনে পূর্ণ জোয়ার তেমনই মানবহৃদয়েও আনে অনাবিল প্রশান্তি। শ্যামল প্রকৃতিতে ফিরে আসে প্রাণস্পন্দন। বর্ষার প্রথম বৃষ্টিতে প্রকৃতির সাথে সাথে মানবমনেও এক অনির্বচনীয় ভালো লাগার অনুভূতির জন্ম দেয়। বৃষ্টিস্নাত বনবনানীর সঙ্গে মানবমন সুদূরের ভাবনায় জেগে ওঠে।প্রশ্নে উল্লিখিত উদ্দীপকের চরণটিতে বৃষ্টিমুখর দিনে মানবমনের অনুভূতির বহিঃপ্রকাশ লক্ষ করা যায়। গুরু গুরু মেঘের ডাক, চারপাশে অঝোর ধারার বৃষ্টি- এমন সময় নিজেকে হারিয়ে আর খুঁজে পাওয়া যায় না। তাই তো সব কাজ ফেলে হৃদয়ের জানালা খুলে দিয়ে অন্তরাত্মা সুদূরের ভাবনায় হারিয়ে যায়। এই ভাবের প্রতিফলন লক্ষ করা যায় 'বৃষ্টি' কবিতায়। সেখানে বলা হয়েছে- বহু প্রতীক্ষিত বৃষ্টি যখন ধরাধামে আবির্ভূত হয় তখন সারা প্রকৃতিতে প্রাণের জোয়ার আসে। বর্ষণমুখর দিনে অরণ্যের কেয়া শিহরায়; রুক্ষ মাঠ, আকাশ শোনে সেই বর্ষণের সুর। তখন তৃষিত বনের সঙ্গে জেগে ওঠে তৃষ্ণাতপ্ত মানবমন। এ সময় সংবেদনশীল মানুষ রসসিক্ত হয়ে ওঠে। তার মনে পড়ে সুখময় অতীত, পুরানো স্মৃতি। উদ্দীপকের চরণের বক্তব্যের সঙ্গে 'বৃষ্টি' কবিতার এখানেই মিল পরিলক্ষিত হয়।সারকথা: প্রশ্নোক্ত চরণে বৃষ্টির মায়াময় সুরে মানবমনের উচ্ছলতা, বিহ্বলতার দিকটি 'বৃষ্টি' কবিতায় তৃষিত বনের সঙ্গে তৃষাতপ্ত মনেরজেগে ওঠা এবং পুরানো স্মৃতি রোমন্থনের সঙ্গে মিল রয়েছে।
ঘউদ্দীপকটি 'বৃষ্টি' কবিতার মূলভাবের প্রতিনিধিত্ব করছে।- মন্তব্যটি যথার্থ।বর্ষা এলে প্রকৃতির রুক্ষতা দূর হয়। বৃষ্টির স্নেহধারায় শ্যামল প্রকৃতিতে প্রাণস্পন্দন ফিরে আসে। বৃষ্টিধারায় প্রকৃতির জীর্ণতা, রুক্ষতা, মলিনতা ধুয়ে গিয়ে স্নিগ্ধ, শান্ত, পবিত্র রূপ ধরা দেয়। প্রকৃতি হয়ে ওঠে স্নিগ্ধ, কোমল ও প্রাণোচ্ছল। তাই তো বৃষ্টিস্নাত বনবনানীর সঙ্গে মানবমন সুদূরের ভাবনায় হারিয়ে যায়।'বৃষ্টি' কবিতায় দেখা যায়, প্রকৃতিতে বর্ষা আসে প্রাণস্পন্দন নিয়ে। আর বৃষ্টিই বর্ষার প্রাণ। এ সময় নদীর ধারে প্লাবন দেখা দেয়, দেখা যায় সর্বত্র মেঘের খেলা। প্রকৃতির সমস্ত রুক্ষতা, জীর্ণতা, মলিনতা ধুয়ে-মুছে সাফ হয়ে ফিরে আসে স্নিগ্ধতা, পবিত্রতা। এমন দিনে সংবেদনশীল মানুষের মন রসসিক্ত হয়ে ওঠে। সুদূরের রহস্যপানে তার মন হারায়, কখনো ফিরে যায় সোনালি অতীতে। কবিতার এসব ভাবের প্রতিনিধিত্ব করছে উদ্দীপকটি।উদ্দীপকে বলা হয়েছে, গুরু গুরু মেঘের গর্জনে চারদিক ত্রস্ত হয়ে উঠেছে। টুপটাপ বৃষ্টি ঝরে অঝোর ধারায়। এমন দিনে নিজেকে হারিয়ে ফেললে কিছুতেই আর খুঁজে পাওয়া যায় না। তাই সব কাজ ফেলে হৃদয়ের জানালা খুলে আপন মনে বিচরণ করতে থাকে দিক থেকে দিগন্তে। এ ভাবটিই 'বৃষ্টি' কবিতায় প্রতিফলিত হয়েছে। তাই বলা যায়, প্রশ্নোক্ত মন্তব্যটি যথার্থ।সারকথা: উদ্দীপকে বৃষ্টির প্রভাবে মানবমনের সংবেদনশীলতার কথা বলা হয়েছে, যা 'বৃষ্টি' কবিতার মূলভাবকে ইঙ্গিত করেছে। তাই বলা যায়, প্রশ্নোক্ত মন্তব্যটি যথার্থ।


Explanation:


Sub-Questions:

================================================================================
Question #14 (ID: 716698)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: 
--------------------------------------------------------------------------------
Question:
কেউবা রঙিন কাঁথায় মেলিয়া বুকের স্বপনখানি,

তারে ভাষা দেয় দীঘল সুতার মায়াবী আখর টানি।

আজিকে বাহিরে শুধু ক্রন্দন ছলছল জলধারে,

বেণু-বনে বায়ু নাড়ে এলোকেশ, মন যেন চায় কারে।

Options:
ক. ফররুখ আহমদ কত সালে মৃত্যুবরণ করেন?
খ. &#39;বৃষ্টি&#39; কবিতায় &#39;বিষণ্ণ মেদুর&#39; বলতে কী বোঝানো হয়েছে?
গ. উদ্দীপকে &#39;বৃষ্টি&#39; কবিতার যে দিক ফুটে উঠেছে তা ব্যাখ্যা কর।
ঘ. উদ্দীপকটি &#39;বৃষ্টি&#39; কবিতার আংশিক প্রতিফলন মাত্র, বিশ্লেষণ কর।


Correct Answer: 

Solution:
কফররুখ আহমদ ১৯৭৪ সালে মৃত্যুবরণ করেন।
খবৃষ্টি কবিতায় 'বিষণ্ণ মেদুর' বলতে রুক্ষ প্রকৃতির প্রাণ ফিরে পাওয়াকে বোঝানো হয়েছে। বৃষ্টিবিহীন প্রকৃতির রুক্ষতা বৃষ্টির আগমনে দূরীভূত হয়েছে। প্রকৃতি তাই স্নিগ্ধকোমল হয়ে চারদিক প্রাণোচ্ছল করে তুলেছে। প্রকৃতিতে বৃষ্টি না থাকলে প্রকৃতি তার স্বাভাবিক প্রাণোচ্ছলতা হারিয়ে ফেলে। প্রকৃতির সবকিছু বিষণ্ণ মনে হয়। কিন্তু প্রকৃতিতে যখন বৃষ্টির ছোঁয়া লাগে, তখন প্রকৃতি হারানো প্রাণ ফিরে পায়। সবকিছু সতেজ-সবল হয়ে ওঠে। আলোচ্য কবিতায় 'বিষণ্ণ মেদুর' বলতে প্রকৃতির সেই প্রাণ ফিরে পাওয়াকেই বোঝানো হয়েছে।সারকথা: 'বৃষ্টি' কবিতায় কবি 'বিষণ্ণ মেদুর' বলতে বুক্ষ প্রকৃতির প্রাণ ফিরে পাওয়াকে বুঝিয়েছেন।
গউদ্দীপকে 'বৃষ্টি' কবিতার বৃষ্টিস্নাত দিনে মানুমনে যে অনুভব-অনুভূতির সৃষ্টি হয় সেই দিকটি ফুটে উঠেছে।বৃষ্টিমুখর দিনে প্রকৃতির সাথে সাথে মানবমনেও এক অনির্বচনীয় অনুভূতি জাগে। সংবেদনশীল মানুষ প্রকৃতির সাথে সাথে রসসিক্ত হয়ে ওঠে। প্রিয়জনের কথা ভেবে মন ব্যাকুল হয়।উদ্দীপকে বাংলাদেশের বর্ষাস্নাত দিনে নিভৃত পল্লির মানুষের মন কেমন হয় তা প্রকাশ পেয়েছে। ঘনঘোর বৃষ্টিতে পল্লিবধূরা হৃদয়ের মায়া-মমতা দিয়ে নকশিকাঁথা সেলাই করে। তাঁদের বুকের মাঝে যে স্বপ্ন থাকে তা সুতার টানে ভাষা দেয়। বাইরের অঝোর বর্ষণ মানুষের মনকে বিরহকাতর করে তোলে। এমন দিনে প্রিয়জনের কথা মনে পড়ে যায়। 'বৃষ্টি' কবিতায়ও বর্ষার প্রথম অবিরল বৃষ্টি ধারায় প্রকৃতি ও মানুষের এমনই কর্মপ্রবাহ ও মনোবৃত্তি অঙ্কিত হয়েছে। বৃষ্টির দিনে তৃষিত বনবনানীর রসসিক্ততার মতো সংবেদনশীল মানুষের মনও রসসিক্ত হয়ে ওঠে। মানুষের মনে পড়ে সুখময় অতীত স্মৃতি; আর সেই ভালো লাগার আলপনা আঁকে মনে মনে। বৃষ্টির ধারা মানুষের একাকী জীবনের বেদনা আরও বাড়িয়ে দেয়। তাই বলা যায় যে, উদ্দীপকে 'বৃষ্টি' কবিতার বৃষ্টিস্নাত দিনে মানবমনে যে অনুভব-অনুভূতির সৃষ্টি হয় সেই দিকটি ফুটে উঠেছে।সরিকথা : উদ্দীপক ও 'বৃষ্টি' কবিতা উভয় জায়গায় বৃষ্টির দিনে মানুষের সংবেদনশীল মনের অবস্থা ফুটে উঠেছে।
ঘউদ্দীপকটি 'বৃষ্টি' কবিতার আংশিক প্রতিফলন মাত্র- মন্তব্যটি যথার্থ।রূপসী বাংলার বুকে গ্রীষ্মের পর আসে শ্যামল সরস সজল নবীন বর্ষার বৃষ্টিপাত। পল্লি প্রকৃতিতে বর্ষার বৃষ্টিধারা নিয়ে আসে যৌবনের উদ্দামতা। অবিশ্রান্ত বর্ষণে মাঠ-ঘাট, খাল-বিল, নদী-নালা ভরে যায়। মাটির কঠিন শাসন ভেদ করে নবীন শস্যশিশুর দল বেরিয়ে আসে নবজীবনের জয়যাত্রায়। বিভিন্ন ফুলের বিচিত্র বর্ণ-গন্ধের উৎসবে মেতে ওঠে বাংলার প্রকৃতি। মানুষের হৃদয়-দ্বার যেন খুলে যায়।উদ্দীপকে বর্ষার সময় বৃষ্টিমুখর দিনে পল্লিবধূরা গভীর অনুরাগে নকশিকাঁথায় রঙিন ফুল তুলছে। তাদের বুকের মাঝে লুকিয়ে রাখা স্বপ্ন যেন সুতার টানে ভাষা পাচ্ছে। বাইরে অঝোর ধারায় বর্ষণ হচ্ছে। সেই বর্ষণে বাঁশবন নুয়ে পড়ছে। এমন দিনে প্রিয়জনের কথা মনে পড়ছে। 'বৃষ্টি' কবিতার শেষ চারটি চরণেও উদ্দীপকের এ বিষয়টি প্রকাশ পেয়েছে। সেখানে তৃষিত বনের সাথে জেগে ওঠে তৃষাতপ্ত মন। উদ্দীপকের সঙ্গে 'বৃষ্টি' কবিতার শেষ চারটি চরণের এ মিলটুকু ছাড়া আর কোনো মিল দেখা যায় না।'বৃষ্টি' কবিতায় বৃষ্টিধারায় স্নাত বাংলার সামগ্রিক জীবন ও প্রকৃতি অঙ্কিত হয়েছে। সেখানে বৃষ্টিকে বহু প্রতীক্ষিত হিসেবে অভিহিত করা হয়েছে। বৃষ্টিপাতে পদ্মা-মেঘনার বাংলাদেশে বন্যার প্রাণচাঞ্চল্য এবং আবাদি জমিতে গৌরবের ফসল ফলে। আকাশের সর্বত্র মেঘ ও বিদ্যুৎ রূপসী-পরিদের খেলা দেখা যায়। বর্ষার ফুল ফুটলে সর্বত্র মোহিত হয়। রুক্ষ মাটি বৃষ্টিতে প্রাণ জুড়ায়। 'বৃষ্টি' কবিতার উপর্যুক্ত সব বৈশিষ্ট্য উদ্দীপকে অনুপস্থিত। উদ্দীপকে বৃষ্টিধারায় প্রকৃতি ও মানবমনের এক বিশেষ অনুভূতি অঙ্কিত হয়েছে। তাই বলা যায়, প্রশ্নোক্ত মন্তব্যটি যথার্থ।সারকথা: উদ্দীপকের সঙ্গে 'বৃষ্টি' কবিতার শেষ চার চরণের এ মিলটুকু ছাড়া আর কোনো মিল চোখে পড়ে না। উদ্দীপকে যেখানে বৃষ্টিধারায় প্রকৃতি ও মানবমনের এক বিশেষ অনুভূতি অঙ্কিত হয়েছে, 'বৃষ্টি' কবিতায় সেখানে অঙ্কিত হয়েছে বৃষ্টিধারায় স্নাত বাংলার সামগ্রিক জীবন ও প্রকৃতি।


Explanation:


Sub-Questions:

================================================================================
Question #15 (ID: 716702)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: 
--------------------------------------------------------------------------------
Question:
গ্রীষ্মের দাবদাহ

অশান্ত করে মন, তখনি জাগে ধরায়

বৃষ্টির আগমন।

প্রকৃতি চায় রূপ

মাটি চায় সবুজ

....................

বৃষ্টি আসে আসুক।

Options:
ক. &#39;সাত সাগরের মাঝি&#39; কাব্যগ্রন্থের রচয়িতা কে?
খ. &#39;বৃষ্টি&#39; কবিতায় আকাশকে &#39;বিদগ্ধ আকাশ&#39; বলা হয়েছে কেন?
গ. উদ্দীপকে &#39;বৃষ্টি&#39; কবিতার যে দিকটি ফুটে উঠেছে- তা ব্যাখ্যা কর।
ঘ. &quot;উদ্দীপকটি &#39;বৃষ্টি&#39; কবিতার আংশিক ভাব ধারণ করেছে&quot;- উক্তিটি বিশ্লেষণ কর।


Correct Answer: 

Solution:
ক'সাত সাগরের মাঝি' কাব্যগ্রন্থের রচয়িতা ফররুখ আহমদ।
খ'বৃষ্টি' কবিতায় আকাশকে 'বিদগ্ধ আকাশ' বলা হয়েছে। কারণ গ্রীষ্মের প্রচণ্ড তাপপ্রবাহে আকাশকে কবির মনে হয় বিশেষভাবে দগ্ধ হয়েছে। গ্রীষ্মের প্রচণ্ড তাপপ্রবাহে মাঠ-ঘাট-প্রান্তর শুকিয়ে যায়। মাটি ফেটে চৌচির হয়ে যায়। মনে হয় যেন রোদে আকাশটা ঝলসে গেছে। দূরে তাকালে মনে হয় আকাশটা সূর্যের তীব্র আলো ও তাপে আগুন ধরে গেছে। 'বিদগ্ধ আকাশ' বলতে কবি রৌদ্রতাপে বিশেষভাবে দগ্ধ এ আকাশকে নির্দেশ করেছেন। মূলত গ্রীষ্মের সূর্য তীব্র তাপের প্রচণ্ডতা বোঝাতেই 'বৃষ্টি' কবিতায় আকাশকে 'বিদগ্ধ আকাশ' বলা হয়েছে।সারকথা: গ্রীষ্মকালে প্রচণ্ড তাপপ্রবাহে মাঠ-ঘাট খাঁ খাঁ করে। আকাশেও মনে হয় সূর্যের আলোয় আগুন ধরে গেছে, আকাশ দগ্ধ হচ্ছে। 'বৃষ্টি' কবিতায় 'বিদগ্ধ আকাশ' বলতে এমনটাই বোঝানো হয়েছে।
গগ্রীষ্মের প্রচণ্ড তাপপ্রবাহে হঠাৎ বৃষ্টি এলে প্রকৃতির বুকে সজীবতা নেমে আসে- উদ্দীপকে 'বৃষ্টি' কবিতার সেই দিকটি ফুটে উঠেছে।বৃষ্টি এলে প্রকৃতির রুক্ষতা দূর হয়। প্রচণ্ড গরমে যখন জীবন অতিষ্ঠ হয়ে ওঠে বৃষ্টি তখন প্রকৃতিতে স্বস্তি নিয়ে আসে। মানুষ, প্রকৃতি উভয়েই গ্রীষ্মের তাপপ্রবাহ থেকে মুক্তি পায়। মানুষের জীবনে প্রশান্তি নেমে আসে।'বৃষ্টি' কবিতায় কবি বৃষ্টির জন্য প্রতীক্ষা করেছেন। গ্রীষ্মের প্রকৃতি যখন রুক্ষ হয়ে উঠেছে তখন বৃষ্টি প্রাণে সজীবতার জোয়ার আনে। প্রকৃতি তখন নতুন রূপ লাভ করেছে। প্রকৃতিতে প্রাণের স্পন্দন নিয়ে আসার কারণেই কবি বৃষ্টির বন্দনা করেছেন। উদ্দীপকেও একই বিষয়ের প্রতিফলন লক্ষ করা যায়। উদ্দীপকের কবিতাংশেও গ্রীষ্মের প্রচণ্ড তাপপ্রবাহের কথা বলা হয়েছে। বৃষ্টি অশান্ত মনকে শান্ত করে। বৃষ্টি এলে প্রকৃতি সবুজ হয়ে ওঠে। তাই উদ্দীপকের কবিও চান বৃষ্টি আসুক। এভাবে উদ্দীপকে 'বৃষ্টি' কবিতার বিষয়বস্তু ফুটে উঠেছে।সারকথা: প্রকৃতির রুক্ষতা বৃষ্টি এলে দূর হয়ে যায়। বৃষ্টির আগমনে প্রকৃতি নতুন রূপ লাভ করে, মাঠ সবুজ হয়। এ কারণে সবাই বৃষ্টির প্রতীক্ষায় থাকে।উদ্দীপকে 'বৃষ্টি' কবিতার এই দিকগুলোই ফুটে উঠেছে।
ঘ&quot;উদ্দীপকটি 'বৃষ্টি' কবিতার আংশিক ভাব ধারণ করেছে&quot;- উক্তিটি যথার্থ।গ্রীষ্মকালে প্রচন্ড রোদে মাঠ-ঘাট শুকিয়ে যায়। চারদিকে রুক্ষতা বিরাজ করে। প্রকৃতিতে প্রাণচঞ্চলতা থাকে না। বৃষ্টি এলে মাঠ-ঘাট কানায় কানায় পূর্ণ হয়। প্রকৃতির রুক্ষতা দূর হয়। প্রাণে নতুন স্পন্দন জাগে। তখন মানুষের মন আনন্দে ভরে ওঠে।'বৃষ্টি' কবিতায় বৃষ্টিকে বর্ষার প্রাণ বলা হয়েছে। বর্ষণহীন দিনে মাঠ-ঘাট শুকিয়ে প্রকৃতি রুক্ষমূর্তি ধারণ করেছে, যেন বৃদ্ধ ভিখারির রগ ওঠা হাত। বৃষ্টি সেই রুক্ষতা দূর করে। বর্ষার ফুল ফোটে। বিদ্যুৎ যেন রূপসী পরির মতো মেঘে মেঘে ঘুরে বেড়ায়। কাজল মেঘে আকাশ ঢাকা থাকে। আর অলস বৃষ্টির দিনে মনে পড়ে সুখময় অতীত দিনের স্মৃতি। অন্যদিকে উদ্দীপকে কেবল গ্রীষ্মের তাপপ্রবাহের কথা বলা হয়েছে। বৃষ্টির প্রার্থনা বিশেষ কিছু নেই।'বৃষ্টি' কবিতায় গ্রীষ্মের রুক্ষ প্রকৃতির বর্ণনা যেমন আছে, তেমনই বৃষ্টির পর সজীব প্রকৃতির বর্ণনাও রয়েছে। বৃষ্টির সময় বিদ্যুতের রূপ, বর্ষার ফুলের কথা, পদ্মা-মেঘনার দুপাশের আবাদি গ্রামের কথা, মানুষের মানসিক অবস্থা ইত্যাদির কথাও বলা হয়েছে। উদ্দীপকে গ্রীষ্মের তাপপ্রবাহের কথা ও প্রকৃতির সজীবতার কথা ছাড়া অন্যান্য বিষয় অনুপস্থিত। তাই বলা হয়েছে, উদ্দীপকটি 'বৃষ্টি' কবিতার আংশিক ভাব ধারণ করেছে।সারকথা: উদ্দীপকের বর্ণনা ছাড়াও 'বৃষ্টি' কবিতায় পদ্মা-মেঘনার দুপাশের আবাদি গ্রাম, রৌদ্রদগ্ধ ধানখেত ইত্যাদি বিষয়ের উপস্থিতি রয়েছে। তাই উদ্দীপকটি 'বৃষ্টি' কবিতার আংশিক ভাব ধারণ করেছে।


Explanation:


Sub-Questions:

================================================================================
Question #16 (ID: 716709)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: 
--------------------------------------------------------------------------------
Question:
কঠোর হিমের বিরহী পাথার একাকিনী নিশি জাগি-/ গনিয়াছে দিন নিরজনে বসি নয়ন বসনে ঢাকি/ চাঁদ জাগিয়াছে মুখ চাহি তার/ নিবিড় ব্যথায় ছেয়েছে আঁধার/ উতল পবন দিয়ে গেছে দোল ব্যাকুলিয়া সারা মন/ নয়নে ঝরেছে বেদনা শিশির নিশি ভরি সারাক্ষণ। 

Options:
ক. ফররুখ আহমদ মরণোত্তর কোন পুরস্কারে ভূষিত হন?
খ. &#39;তৃষিত বনের সঙ্গে জেগে ওঠে তৃষাতপ্ত মন&#39;- ব্যাখ্যা কর।
গ. উদ্দীপক কবিতাংশটির সঙ্গে &#39;বৃষ্টি&#39; কবিতার বৈসাদৃশ্য আলোচনা কর।
ঘ. উদ্দীপকটি &#39;বৃষ্টি&#39; কবিতার মূলভাবকে কতটুকু ধারণ করে? যৌক্তিক বিশ্লেষণ কর।


Correct Answer: 

Solution:
কফররুখ আহমদ মরণোত্তর 'একুশে পদক' পুরস্কারে ভূষিত হন।
খগ্রীষ্মের প্রচণ্ড তাপপ্রবাহে সমস্ত তৃষিত প্রকৃতির রুক্ষতার সঙ্গে তৃষ্ণার্ত মানবমনের একাত্মতা অনুভবের প্রসঙ্গে কবি বলেছেন-'তৃষিত বনের সঙ্গে জেগে ওঠে তৃষাতপ্ত মন। গ্রীষ্মের তীব্র গরমে বিশ্ব-চরাচর তৃষ্ণায় ছটফট করে। দীর্ঘ বর্ষণহীন দিনে মাঠ-মাঠ ফেটে চৌচির হয়। প্রাণিজগতের মাঝে দেখা দেয় অস্থিরতা। তৃষিত বনানী বৃষ্টির প্রত্যাশায় ব্যাকুল থাকে। এই তৃষিত বনের সঙ্গে তৃষ্ণাকাতর মানবমনও একাত্মতা ঘোষণা করে। এই অনুভূতিতেই কবি 'বৃষ্টি' কবিতায় আলোচ্য চরণটি রচনা করেছেন।সারকথা: গ্রীষ্মের খরতাপে তৃষিত প্রকৃতির সঙ্গে একাত্ম হয় তৃষাতপ্ত মানবমন- এ ভাবটিই প্রশ্নোক্ত চরণে উপস্থিত।
গউদ্দীপক কবিতাংশটির সঙ্গে 'বৃষ্টি' কবিতার প্রকৃতি ও ঋতুগত বৈসাদৃশ্য রয়েছে।বাংলাদেশের প্রকৃতিতে রয়েছে ছয়টি ঋতু। এই ঋতুগুলো বছরের বিভিন্ন সময়ে প্রকৃতিকে ভিন্ন ভিন্ন রূপে সাজায়। প্রকৃতির রূপ বদলের পাশাপাশি এ ঋতুগুলো জীবজগতে তথা মানবজীবনেও প্রভাব ফেলে।উদ্দীপকের কবিতাংশ এবং 'বৃষ্টি' কবিতায় ভিন্ন ভিন্ন ঋতুর উপস্থিতি পরিলক্ষিত হয়। কেননা উদ্দীপকে রয়েছে শীত ঋতুর বর্ণনা। সেখানে তীব্র শীতের রিক্ততা এবং প্রকৃতি ও মানবমনে তার প্রভাব সম্পর্কে আলোচিত হয়েছে। 'বৃষ্টি' কবিতায় গ্রীষ্ম ঋতুর বুক্ষতা, প্রচণ্ড উত্তাপ এবং এর পরে সজল বর্ষার আগমনে প্রকৃতির সজীবতা, মানবমনের বর্ষার প্রভাব উপস্থাপিত হয়েছে। উদ্দীপকের কবিতাংশের সঙ্গে 'বৃষ্টি' কবিতার এই ঋতুগত পার্থক্যই পরিলক্ষিত হয়।সারকথা: উদ্দীপকে শীত ঋতু এবং এর প্রভাবে প্রকৃতি ও মানবমনের অবস্থার বর্ণনা রয়েছে। 'বৃষ্টি' কবিতায় গ্রীষ্মের তাপপ্রবাহ এবং বর্ষার আগমনে প্রকৃতির সজীবতার দিকটি উপস্থিত। উভয়ের বৈসাদৃশ্য এখানে।
ঘউদ্দীপকটি 'বৃষ্টি' কবিতার মূলভাবকে আংশিক ধারণ করেছে। কারণ উদ্দীপকটি শুধু 'বৃষ্টি' কবিতায় উপস্থাপিত মানবমনের ওপর প্রকৃতির প্রভাব সম্পর্কে বলা হয়েছে।প্রকৃতির সঙ্গে মানবমনের রয়েছে নিবিড় সম্পর্ক। ঋতুভেদে প্রকৃতির ভিন্ন ভিন্ন রূপ জীবজগৎ, পরিবেশ তথা মানুষের জীবনাচরণের ওপর ভিন্ন ভিন্ন প্রভাব ফেলে। প্রকৃতির রূপ ও আচরণ মানুষের জীবনের পালাবদলের দ্যোতক।উদ্দীপকের কবিতাংশে শীতের রাতে কবির অনুভূতির কথা ব্যক্ত হয়েছে। শীতের রিক্ততা তার বেদনাবহ স্মৃতিকে জাগিয়ে তুলেছে। উতলা বাতাস কবির মনকে ব্যাকুল করেছে; দুঃসহ স্মৃতি তাড়িত কবির চোখের জল শীতের শিশির বিন্দু হয়ে ঝরে পড়েছে। এ ভাবটি 'বৃষ্টি' কবিতায় প্রকাশিত বৃষ্টির দিনে সংবেদনশীল মানবমনে বিষণ্ণতাকে ধারণ করেছে মাত্র, অন্যান্য বিষয় নয়।'বৃষ্টি' কবিতায় কবি মানবমনের অনুভূতির পাশাপাশি বর্ষার আগমনে প্রকৃতি জগতের নতুন প্রাণের স্পন্দন, সজীবতা, নতুন জীবনের সঞ্চারের দিক ইত্যাদি বিষয় উপস্থাপন করেছেন। প্রকৃতির রুক্ষতা দূরীভূত করে বর্ষা সমস্ত প্রাণিজগতে নতুন, প্রাণের স্পন্দন জাগায়। তৃষিত বনের সঙ্গে মানুষের মনও নতুন প্রাণের উৎসবে জেগে ওঠে। কবিতার এই প্রাণোচ্ছলতার দিকটি উদ্দীপকে অনুপস্থিত। তাই বলা যায়, উদ্দীপকটি 'বৃষ্টি' কবিতার মূলভাবের অংশিক ধারণ করেছে মাত্র, সম্পূর্ণ ভাবকে নয়।সারকথা: উদ্দীপকে শীতের ঋতুতে কবিহৃদয়ের অনুভূতি অনুভূতি প্রকাশিত হয়েছে; কিন্তু প্রকৃতি মানুষের মনে কীরূপ প্রভাব বিস্তার করে, বর্ষার আগমনে প্রকৃতির রূপেররূপের পরিবর্তন, স্মৃতিকাতরতা ইত্যাদি বিষয় অনুপস্থিত। তাই বলা যায়, উদ্দীপকটি কবিতার মূলভাব আংশিক ধারণ করেছে।


Explanation:


Sub-Questions:

