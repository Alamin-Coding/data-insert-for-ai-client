================================================================================
Question #1 (ID: 686993)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রতিবেশী দাসদাসী আত্মীয়-স্বজন

ভালোবাসি সবে কহ সুমিষ্ট বচন ।

দিও না কাহারে দুখ

অন্যে দান করি সুখ,

নিজেরে মানো গো সুখী, বালক সুজন।

Options:
ক. 'সাইমুম' কী?
খ. খলিফা হজরত উমর (রা) নিজ ভৃত্যকে তাঁর সঙ্গে সমান মর্যাদা দিতে কুণ্ঠিত হননি কেন? ব্যাখ্যা কর ।
গ. উদ্দীপকের ভাবটি 'উমর ফারুক' কবিতার কোন ভাবের সঙ্গে সাদৃশ্যপূর্ণ? ব্যাখ্যা কর ।
ঘ. “উদ্দীপকের মূলভাব কবিতার একটি বিশেষ দিককেই নির্দেশ করে, পুরো বিষয়কে নয় । ”— প্রমাণ কর ।


Correct Answer: 

Solution:
কসাইমুম' হলো শুকনো উত্তপ্ত শ্বাসরোধকারী প্রবল হাওয়া, বিশেষত মরুভূমির হাওয়া ।খসাম্যবাদী আদর্শের মানুষ হওয়ায় খলিফা উমর (রা) নিজ ভৃত্যকে তাঁর সঙ্গে সমান মর্যাদা দিতে কুণ্ঠিত হননি ।'উমর ফারুক' কবিতায় কবি উমর (রা)-এর বীরত্ব, কোমলতা, নিষ্ঠা এবং সাম্যবাদী মনোভাবের পরিচয় তুলে ধরেছেন। ভৃত্যকে নিয়ে জেরুজালেমে যাত্রাপথে উমর উটের পিঠ থেকে নেমে ভৃত্যকে উটে চড়তে বলেন। কারণ ভৃত্য তপ্ত বালুকাময় পথে উটের রশি ধরে টেনে নিয়ে হাঁটতে হাঁটতে ক্লান্ত হয়ে পড়েছে এবং তার পা রক্তবরণ ধারণ করেছে। উমর (রা) তাকে বলেন যে, তিনি তাদের প্রতিনিধি মাত্র। মানুষ হয়ে অন্য মানুষের কাছ থেকে সেবা গ্রহণ করে আরাম-আয়েশ করার অধিকার তাঁর নেই। কারণ ইসলামের দৃষ্টিতে কেউ ছোট কিংবা কেউ বড় নন, সবাই সমান ।গউদ্দীপকের ভাবটি ‘উমর ফারুক' কবিতার সাম্যভাবের সঙ্গে সাদৃশ্যপূর্ণ ।পৃথিবীতে মানুষে মানুষে যে পার্থক্য দেখা যায় তা মানুষের তৈরি। স্রষ্টার কাছে ধনী-দরিদ্র, উঁচু-নিচু, ছোট-বড়— সব মানুষ সমান । তাই মানুষকে অবহেলা করা উচিত নয়। উদ্দীপকের কবিতাংশে কবি সবার সঙ্গে মার্জিত মানবীয় আচরণ করতে বলেছেন। কবির মতে আমাদের সবার উচিত প্রতিবেশী, দাসদাসী ও আত্মীয়স্বজন সবার সঙ্গে সুন্দরভাবে কথা বলা। সবার সুখ-দুঃখ ভাগাভাগি করে নেওয়া। কাউকে কষ্ট দেওয়া উচিত নয়। এ ভাবটি 'উমর ফারুক' কবিতার উমর ফারুক (রা.)-এর সাম্যভাবের সঙ্গে সাদৃশ্যপূর্ণ। তিনি গরিব-আমিরের মধ্যে কোনো পার্থক্য করেননি। জেরুজালেমে যাত্রাপথে তিনি উঠের পিঠ থেকে নেমে চাকরকে উটের পিঠে বসিয়েছেন। তিনি চাকরকেও মানুষ হিসেবে সম্মান করেছেন । তার সঙ্গে অত্যন্ত মানবিক আচরণ করেছেন।সারকথা : মানুষের প্রতি মানবিক আচরণ ও সাম্যের দিক থেকে উদ্দীপকের ভাবটি 'উমর ফারুক' কবিতার সঙ্গে সাদৃশ্যপূর্ণ ।ঘ“উদ্দীপকের মূলভাব কবিতার একটি বিশেষ দিককেই নির্দেশ করে; পুরো বিষয়কে নয়।”– মন্তব্যটি যথার্থ।আত্মস্বার্থে মগ্ন না হয়ে নিজেকে মানবকল্যাণে উৎসর্গ করার মধ্যেই প্রকৃত সুখ নিহিত। মানুষকে ভালোবাসার মধ্যে মানবজীবনের সার্থকতা প্রকাশ পায় । যুগে যুগে সত্যব্রত, মহাপ্রাণ ব্যক্তিরা মানুষের কল্যাণে আত্মনিবেদন করেছেন । 'উমর ফারুক' কবিতায় কবি ইসলামের দ্বিতীয় খলিফা হজরত উমর (রা)-এর চরিত্র-মাহাত্ম্য, সাম্যবাদী দৃষ্টিভঙ্গি এবং মানুষের প্রতি সদাচরণের দিকটি তুলে ধরেছেন। খলিফা উমরের এই সদাচরণ ও সাম্যনীতির দিকটি উদ্দীপকের কবিতাংশের মূলভাবের সঙ্গে সাদৃশ্যপূর্ণ। এখানে কবি পরিচিত পরিজন, আত্মীয়স্বজন সবার সঙ্গে সর্বদা সুন্দরভাবে কথা বলতে বলেছেন। তাদের প্রতি সদাচরণ করতে বলেছেন। এটি 'উমর ফারুক' কবিতার অন্যতম একটি দিককে নির্দেশ করেছে। এছাড়া কবিতার অন্যান্য বিষয় উদ্দীপকে প্রকাশ পায়নি । 'উমর ফারুক' কবিতায় কবি হজরত উমরের অতি সহজ-সরল, অনাড়ম্বর জীবনযাপনের যে পরিচয় দিয়েছেন তা উদ্দীপকে নেই । তিনি অপরাধীকে শাস্তিদানের বিধান অনুসারে নিজের পুত্রকেও ক্ষমা করেননি। এ ধরনের ঘটনা উদ্দীপকে নেই। এসব দিক বিচারে তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 686996)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মারুফ সাহেব সুপ্রিম কোর্টের বিচারক। অনেক অপরাধীর বিচার করেন তিনি। তার পুত্র সায়েম যখন ব্যাংক ডাকাতি করে ধরা পড়ে, তখন

তাকে বাঁচানোর কোনো উদ্যোগ মারুফ সাহেব গ্রহণ করেননি। শুধু এটুকুই বলেন, ওর অপরাধের শাস্তি হওয়া উচিত ।

Options:
ক. কাজী নজরুল ইসলাম কত সালে জন্মগ্রহণ করেন?
খ. “কাঁদিতে যাইয়া ফিরিয়া আসি গো তোমারে সালাম করে।” ব্যাখ্যা কর।
গ. উদ্দীপকের মারুফ সাহেবের সঙ্গে 'উমর ফারুক' কবিতার উমরের অনুভূতি কোথায় সাদৃশ্যপূর্ণ? ব্যাখ্যা কর ।
ঘ. ““উমর ফারুক' কবিতার মতো ন্যায়বিচারের দিকটি উদ্দীপকেও প্রতিফলিত।"- মন্তব্যটির যথার্থতা মূল্যায়ন কর ।


Correct Answer: 

Solution:
ককাজী নজরুল ইসলাম ১৮৯৯ সালে জন্মগ্রহণ করেন।খউল্লিখিত পঙক্তিটি কবির শ্রদ্ধা ও মুগ্ধতার বহিঃপ্রকাশ। এটি উমর (রা.)-এর কঠোর ন্যায়বিচারের প্রতি শ্রদ্ধা নিবেদনের চিহ্ন।উমর ফারুক ছিলেন এক নিরপেক্ষ ও কঠোর ন্যায়বিচারক। তিনি নিজের পুত্রকেও শাস্তি দিতে দ্বিধাবোধ করেননি। কবি যখন আবু শাহমার কবরের সামনে দাঁড়ান, তখন তার মনে উমর (রা.)-এর ন্যায়বিচারের দৃঢ়তা ভর করে। ফলে চোখের জলে কাতর হলেও, কবি তাঁকে সালাম করেন কারণ তিনি ছিলেন সত্যের পথে অবিচল। এই অনুভব থেকেই কবির কণ্ঠে উঠে এসেছে: “কাঁদিতে যাইয়া ফিরিয়া আসি গো তোমারে সালাম করে।”গমারুফ সাহেব ও হজরত উমর (রা.) — উভয়েই ন্যায়বিচারের ক্ষেত্রে ছিলেন আপসহীন। এদের সিদ্ধান্তে আত্মীয়তার কোনো প্রভাব পড়েনি।উদ্দীপকে মারুফ সাহেব ছিলেন একজন সুপ্রিম কোর্টের বিচারক। নিজের পুত্র ব্যাংক ডাকাতির সাথে জড়িত থাকলেও তিনি তাকে রক্ষা করেননি বরং শাস্তি দাবি করেন। অনুরূপভাবে, 'উমর ফারুক' কবিতায় দেখা যায়, হজরত উমর (রা.) তারই পুত্র আবু শাহমাকে মদ্যপানের অপরাধে দোর্রা মারেন। চাবুকের আঘাতে পুত্র মারা গেলেও উমর (রা.) ন্যায়বিচার থেকে একচুলও নড়েননি। এই নীতির দৃঢ়তাই তাদের মধ্যে সাদৃশ্য তৈরি করেছে।তাই বলা যায়, ন্যায়বিচার প্রতিষ্ঠায় আত্মীয়স্বজনের প্রতিও যখন পক্ষপাতহীন অবস্থান নেওয়া হয়, তখন তা সমাজে দৃঢ় নৈতিকতা ও সুবিচারের পথ সুগম করে।ঘন্যায়বিচারের প্রতিষ্ঠা একটি সমাজের অন্যতম ভিত্তি। পক্ষপাতমুক্ত বিচার সমাজে নৈতিকতা ও শৃঙ্খলা আনে।উদ্দীপকের মারুফ সাহেব তার নিজের ছেলের অপরাধ প্রমাণিত হওয়ায় কোনো প্রকার পক্ষপাত না করে আইনি শাস্তির কথা বলেন। এটি একজন আদর্শ বিচারকের মনোভঙ্গি। অন্যদিকে, 'উমর ফারুক' কবিতায় দেখা যায়, হজরত উমর (রা.) মদ্যপানে লিপ্ত পুত্র আবু শাহমাকে নিজের হাতে চাবুক মারেন, যা প্রমাণ করে তিনি ন্যায়বিচারের প্রতীক। এই দুই ঘটনার মধ্য দিয়ে ন্যায়পরায়ণতার এক অনন্য দৃষ্টান্ত ফুটে ওঠে।অতএব, মন্তব্যটি যথার্থ কারণ তা দুটি পৃথক পরিস্থিতিতে একই নীতির সুপ্রতিষ্ঠা তুলে ধরে — যেখানে ন্যায় প্রতিষ্ঠাই মুখ্য, আত্মীয়তার বন্ধন নয়।

Explanation:


Sub-Questions:

================================================================================
Question #3 (ID: 686999)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মদিনাকে শত্রুর আক্রমণ থেকে রক্ষার জন্য পরিখা খননের কাজ চলছে। নবিজি (স) স্বয়ং এ কাজে অংশগ্রহণ করতে চাইলে সাহাবিগণ আপত্তি তুললেন । কিন্তু নবিজি বললেন, “আমি তোমাদের মতোই মানুষ, তোমরা কাজ করবে আর আমি বসে বসে দেখব— এটা হয় না।” তিনি মাটির ঝুড়ি মাথায় তুলে নিলেন। বলা বাহুল্য, নবিজির এমনই মহান আদর্শ তাঁর সাহাবিদের চরিত্রকেও আলোকিত, উদ্ভাসিত করে তুলেছিল।

Options:
ক. “উমর ফারুক' কবিতায় 'চীরধারী সম্রাট' বলা হয়েছে কাকে ?
খ. ইসলামকে 'পরশ-মানিক' বলা হয়েছে কেন? ব্যাখ্যা কর ।
গ. উদ্দীপকে ‘উমর ফারুক' কবিতার কোন চেতনার প্রতিফলন ঘটেছে? ব্যাখ্যা কর ।
ঘ. “মহানবির আদর্শ তাঁর সাহাবিদের চরিত্রকেও আলোকিত করেছিল।”— 'উমর ফারুক' কবিতার আলোকে বক্তব্যের মূল্যায়ন কর ।


Correct Answer: 

Solution:
ক‘উমর ফারুক' কবিতায় হজরত উমর (রা)-কে 'চীরধারী সম্রাট' বলা হয়েছে।খজনশ্রুতি আছে যে, পরশপাথরের স্পর্শে অতি তুচ্ছ বস্তুও স্বর্ণে পরিণত হয়। ইসলাম ধর্মেরও তেমন গুণ আছে।একসময় আরব দেশের লোকেরা জঘন্য কাজে লিপ্ত ছিল। ইসলাম ধর্মের সংস্পর্শে এসে তারা একে একে আদর্শবান মানুষে পরিণত হন। যেমন— হজরত উমর (রা) একসময় জঘন্য প্রকৃতির মানুষ ছিলেন। আর ইসলাম গ্রহণের পর তিনি একজন ন্যায়পরায়ণ আদর্শবান মানুষ হয়ে গেলেন। ইসলাম ধর্মের এ গুণের কারণে ইসলামকে 'পরশ-মানিক' বলা হয়েছে। ইসলাম এমন এক জীবনবিধান যার প্রভাবে অত্যন্ত হীন স্বভাবের মানুষও মহামানবে পরিণত হয়।গউদ্দীপকে ‘উমর ফারুক' কবিতার সাম্যবাদী চেতনার প্রতিফলন ঘটেছে।ইসলাম সাম্যের ধর্ম। ইসলামের অনুসারীদের এ মহান আদর্শ জীবনের প্রতিটি ক্ষেত্রে মেনে চলা অবশ্য কর্তব্য। নবিজি (স.) এ আদর্শের প্রতিষ্ঠা করে গেছেন। তাঁর সাহাবিরা তা অনুসরণ ও অনুশীলন করে গেছেন। তাঁর আদর্শ সত্য ও ন্যায়ের আদর্শ।'উমর ফারুক' কবিতায় কবি হজরত উমরের (রা)-এর সত্য ও ন্যায়ের মানস সম্পর্কে আলোকপাত করেছেন। উমর (রা) সাম্যবাদী। একজন ভৃত্যকে সঙ্গে নিয়ে তিনি জেরুজালেমে যাত্রা করেন। সারা পথ তিনি উটের পিঠে আরাম করে বসে থাকবেন আর ভৃত্য উটের রশি ধরে টেনে নেবে— এটাই স্বাভাবিক। এক্ষেত্রে উমর (রা) তা করলেন না। তিনি ভৃত্যকে উটের পিঠে চড়ার নির্দেশ দিলেন এবং নিজে উটের রশি ধরে হাঁটতে শুরু করলেন। তাঁর এই সাম্যবাদী চেতনা উদ্দীপকেও প্রতিফলিত হয়েছে। উমর (রা) তাই পালা করে উটের পিঠে চড়ে জেরুজালেমে পৌঁছলেন। এভাবেই মহানবি (স.)-এর আদর্শকে উমর (রা) তাঁর ব্যক্তিজীবনে বাস্তবায়ন করেছেন।সারকথা : উমর (রা)-এর জীবনাচরণে ইসলামের প্রতিটি বিধানের উজ্জ্বলতম প্রকাশ ঘটেছে।ঘ“মহানবির আদর্শ তাঁর সাহাবিদের চরিত্রেকেও আলোকিত করেছিল।"— মন্তব্যটি যথার্থ।মানুষ মানুষের জন্য। মানবসেবাই বড় ধর্ম। দায়িত্বপ্রাপ্ত ব্যক্তির জন্য অধীনদের সেবা করা অবশ্য কর্তব্য। আর তা করার মাধ্যমেই মানবকল্যাণ সাধিত হয়। মূলত ইসলাম ধর্ম শান্তির ধর্ম। ইসলাম ধর্ম বিশ্বাসীরা মানুষের কল্যাণে আত্মনিবেদন করে আত্মতৃপ্তি লাভ করে। খালিদ সাইফুল্লাহ কৌশলী ও সাহসী সেনাপতি। তাঁর নেতৃত্বে মুসলমানরা অনেক বিপর্যয়ের হাত থেকে রক্ষা পেয়েছে, যুদ্ধে জয়লাভ করেছে। তিনি ঘটনাক্রমে ইসলামের কিছুটা খেলাপ করে ফেললেন। আবার তাকে কেন্দ্র করে মুসলমানদের মধ্যে বীর পূজার প্রচলন হতে যাচ্ছিল, তাই উমর (রা) বিশ্ববিজয়ী বীরকে শাসন করতে দ্বিধা করলেন না। নিজের ছেলে মদ্যপানের অপরাধে অপরাধী। দণ্ডদাতা তিনি নিজে। দণ্ড নিজের হাতে কার্যকর করতে গিয়ে ছেলের মৃত্যু হলো। প্রিয়জনের মৃত্যু হয় হোক, তবু আদর্শের মৃত্যু হতে দেননি তিনি। তিনি অনাড়ম্বর জীবনযাপন করেছেন। ছেঁড়া জামা পরিধান করেছেন, খেজুরপাতার চাটাইয়ে বসে শাসনকাজ পরিচালনা করেছেন।“উমর ফারুক” কবিতায় উমর (রা) জীবনে যা কিছু করেছেন তার সবটাতেই মহানবি (স)-এর আদর্শের ছায়াপাত ঘটেছে। মহানবি (স) আল্লাহর নির্দেশিত যে আদর্শ রেখেছেন তারই পুঙ্খানুপুঙ্খ অনুসরণ করে তাঁরা বিখ্যাত হয়েছেন। উমর (রা) ছিলেন আদর্শ প্রতিষ্ঠার এক উজ্জ্বল দৃষ্টান্ত। এজন্য নবিজি মন্তব্য করেছেন যে, তাঁর পরে নবি হওয়ার বিধান থাকলে উমরই তার জন্য যোগ্য বলে বিবেচিত হতেন। কারণ আদর্শের ব্যাপারে তিনি ছিলেন আপসহীন। আদর্শের পরিপূর্ণ অনুসরণই ছিল তাঁর জীবনের ব্রত।

Explanation:


Sub-Questions:

================================================================================
Question #4 (ID: 687002)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
স্কুলে একটা নতুন নিয়ম চালু হয়েছে। যে ছেলে কোনো মেয়েকে উত্ত্যক্ত করবে, তাকে সকল ছাত্র-ছাত্রীর সামনে পাশ বেত মারা হবে। ফলে সকল ছাত্রই এ ব্যাপারে সতর্ক হয়ে গেল। কারণ হেডস্যারকে সবাই প্রচণ্ড ভয় করত। প্রধান শিক্ষক আবদুর রহমান সাহেবের ছেলে দশম শ্রেণিতে পড়ে। সে ভেবেছে, তার বাবা প্রধান শিক্ষক। ফলে সকল আইনই তার জন্য শিথিল। একদিন সে নবম শ্রেণির একটি মেয়েকে চরম উত্ত্যক্ত করল। মেয়েটা ভয়ে ভয়ে হেডস্যারকে বলল। ক্লাসের ছাত্ররা ও শিক্ষকরা ভাবলেন— স্যার কি আর ছেলের বিচার করবেন? কিন্তু নীতির ব্যাপারে আবদুর রহমান সাহেব অটল। ছেলেকে সত্যিই সকল ছাত্র-ছাত্রীর সামনে তিনি পঞ্চাশ বেত মারলেন।

Options:
ক. খাস দরবার কীসে ভরল?
খ. "অপমান তব করিব না আজ করিয়া নান্দী পাঠ।”- ব্যাখ্যা কর।
গ. উদ্দীপকটি ‘উমর ফারুক' কবিতার কোন দিকটি নির্দেশ করে?
ঘ. “উদ্দীপকের আবদুর রহমান সাহেব ও ‘উমর ফারুক' কবিতার উমর ফারুক একই আদর্শের অনুসারী।” — উক্তিটি বিশ্লেষণ কর।


Correct Answer: 

Solution:
কখাস দরবার হাজার দেশের লোকে ভরল।খ"অপমান তব করিব না আজ করিয়া 'নান্দী পাঠ।"- এ কথা কবি হজরত উমর ফারুককে উদ্দেশ করে বলেছেন। কবির দৃষ্টিতে হজরত উমর ফারুক (রা) এত বেশি মহানুভবতার অধিকারী ছিলেন, যা ছিল প্রশংসারও ঊর্ধ্বে।“উমর ফারুক' কবিতায় কবি হজরত উমর ফারুক (রা)-এর মহানুভবতার পরিচয় তুলে ধরেছেন। তিনি ছিলেন অর্ধ পৃথিবীর সম্রাট। অথচ তাঁর কোনো অহংকার ছিল না। অন্যায়ের সঙ্গে কখনই তিনি কোনো আপস করেননি। সত্য প্রতিষ্ঠায় তিনি ছিলেন পর্বতের মতো অটল। ঐশ্বর্যের হাতছানি তাঁকে কখনই সত্যচ্যুত করতে পারেনি । তাঁর শাসনামলে মানবতার দৃষ্টান্ত ছিল অতুলনীয়। এক কথায়, তাঁর মহানুভবতা ছিল আকাশচুম্বী। এ কারণে কবি প্রশ্নোক্ত কথাটি বলেছেন।গউদ্দীপকটি ‘উমর ফারুক' কবিতায় মদ্যপানের অপরাধে হজরত উমর ফারুক (রা)-এর পুত্র আবু শাহমাকে কঠোর শাস্তি দেওয়ার দিকটিকে নির্দেশ করে।আইন সবার জন্যই সমান । কারণ সাম্যের দৃষ্টিতে পৃথিবীর সব মানুষ সমান। তাই আইনের প্রতি শ্রদ্ধাশীল থাকা প্রত্যেক নাগরিকের কর্তব্য। জগতের আদর্শ শাসকরা সব সময় আইনের প্রতি শ্রদ্ধাশীল ছিলেন।উদ্দীপকে আবদুর রহমান সাহেবকে আইনের প্রতি প্রবল শ্রদ্ধা পোষণ করতে দেখা যায়। তিনি স্কুলের প্রধান শিক্ষক হিসেবে একটা নিয়ম চালু করেন, যে ছাত্র কোনো ছাত্রীকে উত্ত্যক্ত করবে তাকে সবার সামনে পাশটি বেত মারা হবে। তার ছেলে একদিন তার স্কুলে একটি মেয়েকে উত্ত্যক্ত করে। তিনি সকল ছাত্র-ছাত্রীর সামনে ছেলেকে শাস্তি দিয়ে নিয়ম যে সবার জন্যই সমান তা প্রমাণ করলেন। এ ঘটনাটি “উমর ফারুক' কবিতার উমর ফারুক (রা)-এর বিচারের ঘটনার সঙ্গে একসূত্রে গাঁথা।“উমর ফারুক' কবিতায় হজরত উমর ফারুক (রা) তাঁর শাসনামলে 'প্রকাশ্যে যে মদ্যপান করবে, তাকে আশিটি বেত মারার' আইন প্রতিষ্ঠা করেন। একদিন হজরত উমর ফারুক (রা)-এর ছেলে আবু শাহমা প্রকাশ্যে মদ্যপান করে। আবু শাহমা তাঁর ছেলে হয়েও শাস্তির ক্ষেত্রে সামান্যতম ছাড় পায়নি। হজরত উমর ফারুক (রা) স্বহস্তে শাস্তি কার্যকর করেন। এতে একপর্যায়ে আবু শাহমা প্ৰাণ হারায়। কবিতার এ দিকটির প্রকাশই উদ্দীপকে ঘটেছে।সারকথা : 'উমর ফারুক' কবিতায় উমর (রা) এবং উদ্দীপকে শিক্ষক উভয়ই যে আইনের প্রতি শ্রদ্ধাশীল তা প্রকাশ পেয়েছে।ঘ“উদ্দীপকের আবদুর রহমান সাহেব ও 'উমর ফারুক' কবিতার হজরত উমর ফারুক (রা) একই আদর্শের অনুসারী ।"— উক্তিটি যথার্থ।আইনের যথার্থ প্রয়োগ অপরাধ দমনের পূর্বশর্ত। রাজা-প্রজা নির্বিশেষে সবাই আইনের আওতাধীন। এক্ষেত্রে অর্থের বা ক্ষমতার প্রভাবে কেউ যদি আইনের ব্যত্যয় ঘটায়, তবে সেটা আইনের প্রতি অবমাননার শামিল।উদ্দীপকে স্কুলের প্রধান শিক্ষক আবদুর রহমান আইনের প্রতি শ্রদ্ধাশীল। একদিন তার ছেলে স্কুলের এক ছাত্রীকে উত্ত্যক্ত করলে তিনি তাকে নিয়মানুসারে সবার সামনে পঞ্চাশ বেত মারলেন। ‘উমর ফারুক' কবিতায় হজরত উমর ফারুকের চরিত্রেও এই আদর্শের প্রতিফলন পাওয়া যায়। হজরত উমর (রা) ছিলেন ইসলামের দ্বিতীয় খলিফা। প্রকাশ্যে মদ্যপানের ব্যাপারে তিনি যে আইন চালু করলেন, তা হলো মদ্যপানকারীকে আশিটা বেত মারা হবে। এই আইন ভঙ্গ করলে তিনি নিজ পুত্রকে শাস্তি দেন।হজরত উমর (রা) ছিলেন আইনের প্রতি শ্রদ্ধাশীল। নিয়ম অনুযায়ী অভিযুক্তকে শাস্তি দিয়েছেন। কে আপন কে পর তা বিবেচনা করেননি। উদ্দীপকের প্রধান শিক্ষক আবদুর রহমানও তাই করেছেন। এ ক্ষেত্রে উদ্দীপকের আবদুর রহমান সাহেব ও 'উমর ফারুক' কবিতার উমর ফারুক (রা) একই আদর্শের অনুসারী।

Explanation:


Sub-Questions:

================================================================================
Question #5 (ID: 687005)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রাতের দ্বিতীয় প্রহর, দূরের গঞ্জ থেকে বাড়ি ফিরছেন সালাম সাহেব। গঞ্জে তার দুটো আড়ত আছে। অবস্থা বেশ সচ্ছল। একাগ্র মনে হাঁটছেন তিনি। ঝিঁঝিঁ পোকা আর ব্যাঙের ডাক ছাড়া অন্য কোনো শব্দ নেই প্রকৃতিতে। এমন সময় কান্নার আওয়াজ পান তিনি। কান পেতে শোনেন ভেসে আসা শব্দ। পাশের বাড়ি থেকেই কান্না আসছিল। তিনি গিয়ে বিনীতভাবে কান্নার কারণ জানতে চাইলেন। গৃহকর্ত্রী জানালেন তার ছেলের পরীক্ষা। তার ছেলের পরীক্ষার ফি-এর টাকা দেওয়ার ক্ষমতা তাদের নেই। আর ফি না দিলে পরীক্ষা দেওয়া যাবে না। তিনি ছেলেটার পরীক্ষার ফি গৃহকর্ত্রীর হাতে দিয়ে রাতের আঁধারে বাড়ির পথ ধরলেন।

Options:
ক. ক্ষুধার্ত শিশু দুটিকে ভোলাতে মা কী করলেন?
খ. “এসব চাপাইয়া দাও আমার পিঠের 'পরে।” — পঙ্ক্তিটি ব্যাখ্যা কর।
গ. উদ্দীপকের সালাম সাহেবের চরিত্রের সঙ্গে 'উমর ফারুক' কবিতার কোন চরিত্রের মিল রয়েছে?
ঘ. “উদ্দীপকটি ‘উমর ফারুক' কবিতার আংশিক ভাবের ধারক।” — যথার্থতা বিশ্লেষণ কর।


Correct Answer: 

Solution:
কক্ষুধার্ত শিশু দুটিকে ভোলাতে মা উনুনে শূন্য হাঁড়ি চড়ালেন।খ“এসব চাপাইয়া দাও আমার পিঠের 'পরে।” — পক্তিটি হজরত উমর ফারুক লোকদের উদ্দেশ্য করে বলেছেন।‘উমর ফারুক' কবিতায় উমর (রা) তাঁর ন্যায়-কর্মে অটল ছিলেন। একদিন তিনি দেখলেন, এক দুঃখিনী মায়ের ক্ষুধার্ত শিশুরা কাঁদছে আর মা সন্তানদের ফাঁকি দিয়ে উনুনে শূন্য হাঁড়ি চাপিয়ে কাঁদছেন। এ দৃশ্য দেখে হজরত উমর বায়তুলমালে গিয়ে লোকদের প্রয়োজনীয় খাদ্য তাঁর কাঁধে চাপিয়ে দেওয়ার নির্দেশ দিলেন। কারণ অভুক্ত পরিবারের ক্ষুধা নিবৃত্তিকল্পে নিজ কাঁধে খাদ্য বহন করাকে তিনি তাঁর কর্তব্য হিসেবে বিবেচনা করেছেন। প্রশ্নোক্ত পক্তিটি এটাই নির্দেশ করে।গউদ্দীপকের সালাম সাহেবের চরিত্রের সঙ্গে 'উমর ফারুক' কবিতার উমর ফারুক (রা)-এর চরিত্রের মিল রয়েছে।দেশের প্রত্যেক নাগরিকের প্রয়োজনীয় চাহিদা পূরণের দায়িত্ব রাষ্ট্রের। শাসকের দায়িত্ব হলো প্রত্যেক নাগরিকের জীবনযাপন নির্বিঘ্ন করা। পাশাপাশি দেশের বিত্তবান মানুষকেও এগিয়ে আসতে হবে অসহায় গরিব মানুষদের কল্যাণে।সালাম সাহেব একজন অবস্থাপন্ন মানুষ। এক রাতে তিনি কান্নার শব্দ শুনতে পেলেন। পাশের বাড়ি থেকেই কান্নার শব্দ আসছিল। তিনি সেখানে গিয়ে বিনীতভাবে তাদের সমস্যা জানতে চাইলে গৃহিণী জানালেন যে, তার ছেলের পরীক্ষা। অথচ সেই পরীক্ষার ফি দেওয়ার সামর্থ্য তার নেই। সালাম সাহেব গৃহিণীর হাতে পরীক্ষার ফি দিয়ে নিঃশব্দে চলে এলেন। এর দ্বারা উদ্দীপকের সালাম সাহেবের উন্নত মানসিকতার পরিচয় পাওয়া যায়, যা 'উমর ফারুক' কবিতার হজরত উমর ফারুক (রা)-এর চরিত্রের সঙ্গে মিলে যায়। উমর ফারুক (রা) ছিলেন একজন আদর্শ শাসক। মানুষের দুঃখ মোচন করাই ছিল তাঁর একমাত্র কাজ। এক রাতে এক দুঃখী মাকে উনুনে শূন্য হাঁড়ি চাপিয়ে কাঁদতে দেখে বায়তুলমাল থেকে খাদ্য বহন করে তিনি দিয়ে এসেছেন। এভাবে উদ্দীপকের সালাম সাহেবের চরিত্রের সঙ্গে উমর ফারুক (রা) কবিতার উমর ফারুক (রা)-এর চরিত্রের মিল রয়েছে।সারকথা : উদ্দীপকের সালাম সাহেব এক মহিলার ছেলেকে পরীক্ষার ফি দিয়ে মানবতার উজ্জ্বল দৃষ্টান্ত স্থাপন করেছেন। এর সঙ্গে ‘উমর ফারুক' কবিতার হজরত উমর ফারুক (রা)-এর চরিত্রের মিল রয়েছে।ঘ“উদ্দীপকটি ‘উমর ফারুক' কবিতার আংশিক ভাবের ধারক।” — মন্তব্যটি যথার্থ।মানুষের কল্যাণে নিজেকে নিয়োজিত করা মহৎ কাজ। কারও বিপদে যখন কেউ আন্তরিকভাবে সাহায্যের হাত বাড়িয়ে দেয় তখনই মনুষ্যত্বের সত্যিকার প্রকাশ ঘটে। মহৎ চিত্তের অধিকারীরা মানসিক, শারীরিক ও আর্থিক সাহায্য দ্বারা অন্যের উপকার সাধন করেন। উদ্দীপকের সালাম সাহেব একজন অবস্থাপন্ন মানুষ। গঞ্জে তার দুটো আড়ত আছে। এক রাতে বাড়ি ফেরার সময় তিনি পাশের বাড়ি থেকে কান্নার আওয়াজ শুনতে পেলেন। সেখানে গিয়ে তিনি কান্নার কারণ জানতে চাইলেন। ওই বাড়ির গৃহিণী জানালেন যে, তার ছেলের পরীক্ষার ফি দেওয়ার সামর্থ্য তার নেই। ফলে তার ছেলের পরীক্ষা দেওয়া হবে না। এ কথা শুনে সালাম সাহেব তাকে পরীক্ষার ফি দিয়ে চলে এলেন। এই ঘটনায় সালাম সাহেবের মানবতাবাদী মনোভাবের পরিচয় স্পষ্ট হয়ে ওঠে, যা কবিতার সঙ্গে সাদৃশ্যপূর্ণ।‘উমর ফারুক' কবিতায় হজরত উমর ফারুকের মহানুভবতা প্রতিফলিত হয়েছে। তিনি ছিলেন একজন আদর্শ শাসক। তিনি ঐশ্বর্ষের প্রতি বিমুখ ছিলেন। মানুষের ন্যায্য অধিকার প্রতিষ্ঠাই ছিল তাঁর শাসনতন্ত্রের মূলমন্ত্র। যেমন— তিনি একবার তাঁর ভৃত্যকে নিয়ে জেরুজালেম যাচ্ছিলেন। মরুভূমি পাড়ি দেওয়ার সময় তিনি যতটা সময় উটে চড়েছেন, তাঁর ভৃত্যকেও ততটা সময় চড়ার সুযোগ দিয়ে নিজে পায়ে হেঁটেছেন। বায়তুলমাল থেকে প্রয়োজনীয় খাদ্য নিজ কাঁধে করে দুঃখী মানুষের ঘরে পৌঁছে দিয়েছেন। এ দিক থেকে বলা যায় যে, উদ্দীপকটি 'উমর ফারুক' কবিতার আংশিক ভাবের ধারক।

Explanation:


Sub-Questions:

================================================================================
Question #6 (ID: 687008)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মুসলমানদের বিজয় পতাকা আজ ধুলায় লুণ্ঠিত। দিকে দিকে মার খাচ্ছে মুসলমান। অধিকারহীন হয়ে অবহেলায় পড়ে আছে পথের প্রান্তে। মিথ্যার দাপটে সত্যের তরবারি আজ স্তব্ধ, সংকীর্ণ হয়ে গেছে চওড়া রাজপথ। অথচ এখনও স্মৃতিতে ভাসে সোনালি দিনের স্মৃতিচিত্র— “বিশ্বজুড়ে সত্যের জয়। জুলুমের কালো হাত কোথাও নেই। সর্বত্র শান্তির ময়ূর পেখম মেলে সাম্যের গান গায়। ধনী-গরিব সবাই রাজ্যে সমান ক্ষমতার অধিকারী। ফলে গরিব প্রজার মুখে অনাবিল হাসি। অনাবিল শান্তিতে ধরিত্রীর বুক যেন একখণ্ড বেহেশতি বাগান।” আর বর্তমানে সত্য কালো আঁধারে ঢেকে গেছে। তাই মুসলমানদের সোনালি ঊষার উদয় আবার ঘটাতে চাইলে এখন যোগ্য নেতার প্রয়োজন।

Options:
ক. আখেরি নবির দক্ষিণ বাহু কে?
খ. ''সেদিন 'গিয়াছে'—শিয়রের কাছে-কহিছে কালের ঘড়ি।"– ব্যাখ্যা কর।
গ. উদ্দীপকে 'উমর ফারুক' কবিতার কোন দিকটি প্রকাশ পেয়েছে?
ঘ. "উদ্দীপকটি 'উমর ফারুক' কবিতার সমগ্র ভাবের ধারক নয়।”— মন্তব্যটির যথার্থতা মূল্যায়ন কর।


Correct Answer: 

Solution:
কআখেরি নবির দক্ষিণ বাহু হলেন হজরত উমর ফারুক (রা)।খ'সেদিন গিয়াছে'—শিয়রের কাছে কহিছে কালের ঘড়ি।”— পক্তি দ্বারা হজরত উমর ফারুক (রা)-এর শাসনব্যবস্থার সময়কে নির্দেশ করা হয়েছে।হজরত উমর ফারুক (রা)-এর শাসনকাল ছিল পৃথিবীর ইতিহাসে শাসনব্যবস্থার সর্বোজ্জ্বল সময়। সেই সময় মানুষের মধ্যে শ্রেণিবৈষম্য ছিল না। রাজা-প্রজায় বিদ্বেষ ছিল না। সমাজে অন্যায়ের অবাধ বিচরণ ছিল না। মানুষ সহজেই নিজের প্রকৃত অধিকার প্রতিষ্ঠা করতে পারত। কিন্তু বর্তমান সময় অন্ধকারাচ্ছন্ন, শ্রেণিবৈষম্য সমাজ আর রাষ্ট্রকে আঁকড়ে ধরেছে। রাজায়-প্রজায় চরম বিদ্বেষ। সাধারণ মানুষ সহজে কোনো অধিকার প্রতিষ্ঠা করতে পারে না। আলোচ্য পক্তিটি দ্বারা এটাই বোঝানো হয়েছে।গসমস্ত অত্যাচার আর অরাজকতার অবসান ঘটানোর জন্য 'উমর ফারুক' কবিতায় কবি ব্যাকুল কণ্ঠে হজরত উমর ফারুক (রা)-কে আবার পৃথিবীতে আসার যে আহ্বান জানিয়েছেন সেই দিকটিই উদ্দীপকে প্রকাশ পেয়েছে।মুসলমানদের বিজয় পতাকা আজ ধুলায় লুণ্ঠিত। পৃথিবীর বিভিন্ন প্রান্তে অধিকারহীন হয়ে তারা ধুঁকে ধুঁকে মরছে। মিথ্যার হুংকারে সত্যের দাপট স্তিমিত হয়ে গেছে। মুসলমানদের এ অবস্থার উত্তরণে সর্বাগ্রে প্রয়োজন যোগ্য নেতার।উদ্দীপকে বর্তমান সময়ের মুসলমানদের দুরবস্থার কথা প্রকাশ পেয়েছে। তারা সঠিক দিকনির্দেশনা পাচ্ছে না। বারবার বিভ্রান্তিতে ডুবে মরছে। যোগ্য নেতার উন্নত দিকনির্দেশনা দ্বারা যদি মুসলমানরা আবার পরিচালিত হয়, তবে বিশ্বে মুসলমানদের পুনর্জাগরণ অনিবার্য। 'উমর ফারুক' কবিতায় কবি হজরত উমর ফারুক (রা)-কে আবার পৃথিবীতে আসার আহ্বান জানিয়েছেন। কারণ পৃথিবী রাহুর গ্রাসে আজ অন্ধ্রপ্রায়। আর ইসলামের আলো যেন নিভে আসছে। চারদিকে শুধু হিংস্রতা আর অরাজকতা। অধিকারহীন হয়ে মানুষ যন্ত্রণাময় মৃত্যুর শিয়রে বসে কাঁদছে। ইসলামের এ করুণ অবস্থার উন্নতিকল্পে কবি হজরত উমর ফারুকের কাছে এ মিনতি জানিয়েছেন, যেন উমর ফারুক (রা) পৃথিবীতে আগমন করেন, মুসলমানদের হুংকারে লোহিত সাগরের পানি লালে লাল হয়ে ওঠে। 'উমর ফারুক' কবিতার এ দিকটিই উদ্দীপকে প্রকাশ পেয়েছে।সারকথা : 'উমর ফারুক' কবিতায় কবি হজরত উমর ফারুক (রা)-এর প্রতি এই আহ্বান জানিয়েছেন – যেন তিনি পৃথিবীতে আবার ফিরে এসে মুসলমানদের অধিকার প্রতিষ্ঠা করেন। কবিতার এ দিকটিই উদ্দীপকে প্রকাশ পেয়েছে।ঘ“উদ্দীপকটি 'উমর ফারুক' কবিতার সমগ্র ভাবের ধারক নয়।”— মন্তব্যটি 'উমর ফারুক' কবিতার আংশিক ভাবকে ধারণ করে।বর্তমান বিশ্বে ক্ষমতার অপব্যবহারে অন্যায় বেড়েই চলছে। এর জন্য সর্বোচ্চ দায়ী হলো শাসকরা। অথচ পূর্বের ইসলাম ধর্মের শাসকরা ছিলেন প্রজাবৎসল ও ত্যাগী মনোভাবাপন্ন। তারা জনগণের স্বার্থবিরোধী কোনো কাজ করতেন না।উদ্দীপকে বর্তমান সময়ের মুসলমানদের দুরবস্থা ও মুসলমানদের উন্নতিকল্পে যথাযোগ্য নেতার প্রয়োজনীয়তা প্রকাশ পেয়েছে। মুসলমানদের বিজয় পতাকা আজ ধুলায় লুণ্ঠিত। তারা অধিকারহীন হয়ে পড়েছে। মিথ্যার দাপটের কাছে হেরে যাচ্ছে। সঠিক দিকনির্দেশনার অভাবেই আজ তাদের এত করুণ অবস্থা। এই করুণ অবস্থার বিনাশ ঘটাতে চাইলে প্রয়োজন যোগ্য নেতার। যোগ্য নেতার আগমনে মুসলমানরা আবার অধিকার প্রতিষ্ঠায় সোচ্চার হয়ে উঠবে।‘উমর ফারুক' কবিতায় কবি হজরত উমর ফারুকের চরিত্রের স্বরূপ উন্মোচন করেছেন। হজরত উমর ফারুক ছিলেন ইসলামের দ্বিতীয় খলিফা। প্রভূত ক্ষমতার অধিকারী হওয়া সত্ত্বেও তাঁর আর্থিক অবস্থা ছিল অত্যন্ত করুণ। তিনি খেজুরপাতার কুটিরে বাস করতেন। তাঁর শাসনকালে মানবতার প্রকৃত মর্যাদা প্রতিষ্ঠিত হয়েছিল। ন্যায়বিচারের ক্ষেত্রে তিনি ছিলেন পাহাড়ের মতো অটল। মদ্যপানের অপরাধে তিনি আপন পুত্রকে কঠোর শাস্তি দিয়েছিলেন। উদ্দীপকে এসব বিষয় নেই। এদিক বিচারে তাই বলা যায় যে, উদ্দীপকটি 'উমর ফারুক' কবিতার সমগ্র ভাবের ধারক নয়।

Explanation:


Sub-Questions:

================================================================================
Question #7 (ID: 687012)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ক্ষমতা মানুষকে অন্ধ করে দেয়। মানুষ যখন প্রয়োজনের বেশি ক্ষমতা পায়, তখন সেটা কিনে নেয় মনুষ্যত্বের দাম দিয়ে। ধীরে ধীরে প্রকাশ পায় হিংস্রতার প্রতিমূর্তি। জগতের সবকিছুকে নিজের অধীন মনে করে। চাবুকের আঘাতে গরিব প্রজার পিঠকে করে রক্তাক্ত। দরিদ্রের ঘাম আর রক্তের রং দিয়ে মসনদের উজ্জ্বলতা বাড়ায়। এটা হলো বর্তমান সময়ের ক্ষমতাধরদের কথা। অথচ ইসলামের শাসকদের কথাও আমাদের অজানা নেই। দীনহীন সেই শাসকদের কুটিরে সন্ধ্যার প্রদীপ জ্বলত না। তথাপি তাঁরা প্রজার হক দ্বারে দ্বারে গিয়ে পৌঁছে দিতেন। নিজেকে সমগ্র দেশের জনগণের প্রতিনিধি মনে করতেন।

Options:
ক. জেরুজালেমের কেল্লা কারা অবরোধ করে আছে?
খ. “এইবার আমি যাই উষ্ট্রের রশি ধরিয়া অগ্রে”— পঙ্ক্তিটি বুঝিয়ে লেখ।
গ. 'উমর ফারুক' কবিতার হজরত উমর ফারুক (রা)-এর চরিত্রের সঙ্গে উদ্দীপকের বৈসাদৃশ্য দেখাও।
ঘ. “উদ্দীপকের আলোচিত বর্তমান ক্ষমতাধরদের চরিত্র পরিবর্তনে 'উমর ফারুক' কবিতার হজরত উমর ফারুক (রা) একজন আদর্শ হতে পারে।” – উক্তিটি বিশ্লেষণ কর।


Correct Answer: 

Solution:
কজেরুজালেমের কেল্লা বীর মুসলিম সেনাদল অবরোধ করে আছে।খ“এইবার আমি যাই উস্ট্রের রশি ধরিয়া অগ্রে”— পক্তিটি হজরত উমর (রা) তাঁর ভৃত্যকে বলেছেন। কারণ জেরুজালেম গমন পথে তাঁরা দুজনেই পালাক্রমে উটের পিঠে আরোহণ করেছিলেন।রাষ্ট্রীয় কাজে হজরত উমর ফারুক (রা) তাঁর ভৃত্যকে নিয়ে উটে চড়ে জেরুজালেমে যাচ্ছিলেন। মনিব উটের পিঠে থাকবেন এবং ভৃত্য রশি ধরে সামনে হাঁটবে, এটাই স্বাভাবিক। কিন্তু হজরত উমর ফারুক (রা) ছিলেন প্রকৃত মানবতাবাদী। তিনি উটের পিঠ থেকে নেমে তাঁর ভৃত্যকে উঠের পিঠে উঠিয়ে রশি ধরে হেঁটে চললেন। তাঁর মতে, সব মানুষই সমান। মানুষে মানুষে কোনো ভেদাভেদ নেই। এভাবে তিনি ও তাঁর ভৃত্য নির্দিষ্ট সময় অন্তর অন্তর উটের পিঠে আরোহণ করেছেন। প্রশ্নোক্ত লাইনটি এ ঘটনাকেই নির্দেশ করে।গ‘উমর ফারুক' কবিতায় হজরত উমর ফারুক (রা)-এর চরিত্রের সঙ্গে আদর্শগত দিক থেকে উদ্দীপকের বৈসাদৃশ্য রয়েছে।ক্ষমতা ও লোভ মানুষকে অন্ধ করে দেয়। নিজের জঘন্য ইচ্ছা চরিতার্থ করতে গিয়ে অনেকে অন্যের অধিকার কেড়ে নেয়। গরিব প্রজাকে নির্মম আঘাত করে সে নিজের সিংহাসনের জৌলুস বৃদ্ধি করে, যা অত্যন্ত হীন কাজ।হজরত উমর ফারুক (রা) ছিলেন একজন আদর্শ শাসক। তিনি ছিলেন ইসলামের দ্বিতীয় খলিফা। তাঁর রাজ্য ছিল অর্ধপৃথিবীব্যাপী বিস্তৃত। অর্থাৎ তিনি প্রবল ক্ষমতার অধিকারী ছিলেন। তাঁর শাসনব্যবস্থা সাধারণ মানুষের কল্যাণে নিবেদিত ছিল। সত্য প্রতিষ্ঠা আর জনগণের প্রাপ্য সঠিকভাবে বণ্টন করাই ছিল তাঁর একমাত্র উদ্দেশ্য। খেজুরপাতা নির্মিত কুঁড়েঘরে বসেই তিনি পৃথিবী শাসন করতেন, যা সামান্য মরুঝড়েই হেলে পড়ত। শত ঐশ্বর্যের হাতছানি তাঁকে কখনো সামান্যতম আদর্শচ্যুত করেনি। অন্যায়ের কাছে তিনি কখনই মাথা নত করেননি। এভাবে উদ্দীপকের বর্তমান-ক্ষমতাধরদের সঙ্গে 'উমর ফারুক' কবিতার হজরত উমর ফারুক (রা)-এর চরিত্রের বৈসাদৃশ্য রয়েছে।সারকথা : উদ্দীপকের বর্তমান ক্ষমতাধরদের চরিত্রের সঙ্গে 'উমর ফারুক' কবিতার উমর ফারুক (রা)-এর চরিত্রের বৈসাদৃশ্য রয়েছে।ঘ“উদ্দীপকের আলোচিত বর্তমান ক্ষমতাধরদের চরিত্র পরিবর্তনে 'উমর ফারুক' কবিতার হজরত উমর ফারুক (রা) একজন আদর্শ হতে পারে।” — উক্তিটি যথার্থ।বর্তমান সময়ের শাসকরা সাধারণত দায়িত্ব গ্রহণ করে ক্ষমতা লাভ করার লোভে। কারণ ক্ষমতার অপব্যবহার করে তারা নিজেদের জঘন্য ইচ্ছা ও লালসা চরিতার্থ করে থাকে। অথচ ইসলামি শাসকদের জীবনব্যবস্থা ও শাসনপদ্ধতি বিশ্লেষণ করলে দেখা যায়, তাঁরা সৎ ও প্রজাবৎসল শাসক ছিলেন।'উমর ফারুক' কবিতায় হজরত উমর ফারুক (রা)-কে একজন আদর্শ শাসক হিসেবে পাওয়া যায়। তিনি ছিলেন ইসলামের দ্বিতীয় খলিফা এবং প্রায় অর্ধপৃথিবীব্যাপী বিস্তৃত ছিল তাঁর রাজ্য। সত্যের প্রতিষ্ঠা, ন্যায়বিচার প্রতিষ্ঠা ও জনগণের প্রাপ্য বুঝিয়ে দেওয়াই ছিল তাঁর একমাত্র আদর্শ। শত ঐশ্বর্য তাঁকে কখনো সেই আদর্শচ্যুত করতে পারেনি এবং সঠিক বিচারকাজে তিনি কখনো আবেগের প্রশ্রয় নেননি। এমনকি নিজের ভৃত্য আর নিজের মধ্যে তিনি কোনো প্রভেদ করেননি। উদ্দীপকের ক্ষমতাধরদের বৈশিষ্ট্য এর সম্পূর্ণ বিপরীত। উদ্দীপকে বর্তমান সময়ের ক্ষমতাধরদের কথা আলোচিত হয়েছে। লোভ মানুষকে মনুষ্যত্ব কেড়ে নিয়ে অন্ধ করে দেয়। বর্তমান সময়ের ক্ষমতাধররা তথা শাসকরা অত্যন্ত লোভী। তারা ক্ষমতার জন্য যেকোনো কাজ অনায়াসে করতে পারে। তারা আত্মসুখের জন্য জগতের সবকিছুকে নিজের অধীন মনে করে। তাদের এই ঘৃণ্য শাসনব্যবস্থা পরিবর্তনে ও লোভী মানসিকতার বিলোপ সাধনে হজরত উমর ফারুক (রা) একজন আদর্শ চরিত্র হতে পারে। এদিক থেকে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 687015)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পরপীড়া পরিহার, পূর্ণ পরিতোষ।

সদানন্দে পরিপূর্ণ স্বভাবের কোষ।

নাহি চায় আপনার পরিবার সুখ।

রাজ্যের কুশলকার্যে সদা হাস্যমুখ।

কেবল পরের হিতে প্রেম লাভ যার।

মানুষ তারেই বলি, মানুষ কে আর?

Options:
ক. খলিফা উমর (রা) আবু শাহমাকে কয়টি বেত্রাঘাতের নির্দেশ দেন?
খ. “মানব-প্রেমিক! আজিকে তোমারে স্মরি।” কে মানবপ্রেমিক? ব্যাখ্যা কর ।
গ. উদ্দীপকটি 'উমর ফারুক' কবিতার কোন দিকটির সঙ্গে সাদৃশ্যপূর্ণ? ব্যাখ্যা কর ।
ঘ. “জগতে প্রকৃত মানুষরাই মানুষের কল্যাণে এগিয়ে আসেন।” — উদ্দীপক ও কবিতার আলোকে বিশ্লেষণ কর।


Correct Answer: 

Solution:
কখলিফা উমর (রা) আবু শাহমাকে আশিটি বেত্রাঘাতের নির্দেশ দেন।খ“মানব-প্রেমিক। আজিকে তোমারে স্মরি।” — এখানে মানবপ্রেমিক হলেন হজরত উমর ফারুক (রা)।‘উমর ফারুক' কবিতায় কবি ইসলামের দ্বিতীয় খলিফা উমর ফারুক (রা)-এর চারিত্রিক বৈশিষ্ট্য ও রাষ্ট্র পরিচালনায় দৃঢ়তার বিষয় তুলে ধরেছেন। এখানে তাঁর বিনয়, বীরত্ব, সাহস, সাম্যবাদী দৃষ্টিভঙ্গি ও মানবিকতার প্রতিফলন ঘটেছে। বিশাল মুসলিম রাষ্ট্রের সর্বাধিনায়ক হয়েও তিনি অতি সহজ, সরল ও অনাড়ম্বর জীবনযাপন করেছেন। তিনি কোনো রাজসিংহাসনে বসেননি। তিন রাজ্য পরিচালনা করেছেন খেজুরপাতার একটি চাটাইয়ে বসে। নিজ ভৃত্যকে তিনি তাঁর সঙ্গে সমান মর্যাদা দিয়েছেন। বায়তুলমাল থেকে খাদ্য বহন করে দুঃখিনী মায়ের গৃহে নিয়ে গিয়েছেন। এসব দিক বিচারে কবি তাঁকে মানবপ্রেমিক বলে অভিহিত করেছেন।গউদ্দীপকটি ‘উমর ফারুক' কবিতায় মানুষের প্রতি মানুষের দায়িত্ববোধ ও মানবিক আদর্শের দিকটির সঙ্গে সাদৃশ্যপূর্ণ।সমস্যা-সংকটে পড়ে মানুষ নানা জনের সাহায্য প্রার্থনা করে। সাহায্যপ্রার্থীদের দিকে করুণার নয়, দায়িত্বের হাত বাড়িয়ে দেওয়া প্রত্যেকের অবশ্য কর্তব্য।উদ্দীপকের কবিতাংশে নিজের এবং নিজের পরিবার তথা আত্মসুখের প্রত্যাশায় সময় নষ্ট না করে রাজ্যের সব মানুষের সুখ ও শান্তির জন্য কাজ করার কথা বলেছেন। কবির মতে যে মানুষ অন্য মানুষের কল্যাণ চিন্তা করে সেই প্রকৃত মানুষ। মানুষের এই বৈশিষ্ট্যের দিকটি ‘উমর ফারুক' কবিতার উমর (রা)-এর সাম্যবাদী দৃষ্টিভঙ্গি ও মানবিকতার দিকটির সঙ্গে সাদৃশ্যপূর্ণ। তিনি সাম্যবাদী আদর্শ ও মানবিকতার মূর্তপ্রতীক ছিলেন। উত্তপ্ত মরুপথে জেরুজালেমে যাওয়ার সময় তিনি ভৃত্যকে উটের পিঠে বসিয়ে রশি টেনে নিয়ে হেঁটেছেন। ভৃত্যকে তাঁর সমান মর্যাদা দিয়েছেন। তিনি নিজেকে মানুষের প্রতিনিধি হিসেবে তাদের জন্য সুখ ও আনন্দের ব্যবস্থা করতে চেয়েছেন। এভাবে উদ্দীপকটি ‘উমর ফারুক' কবিতার মানুষের প্রতি মানুষের দায়িত্ববোধ ও মানবিক আদর্শের দিকটির সঙ্গে সাদৃশ্যপূর্ণ।সারকথা : 'উমর ফারুক' কবিতায় উমর (রা)-এর মানুষের প্রতি মানবিকতা ও দায়িত্ববোধের দিকটি উদ্দীপকের সঙ্গে সাদৃশ্যপূর্ণ।ঘ“জগতে প্রকৃত মানুষরাই মানুষের কল্যাণে এগিয়ে আসেন।” — উদ্দীপক ও কবিতার আলোকে মন্তব্যটি যথার্থ।আমাদের সমাজে একশ্রেণির মানুষ আছে যারা সব সময় নিজের চিন্তায় মগ্ন থাকে। আর একশ্রেণির মানুষ আছে যারা অন্যের কল্যাণ কামনায় জীবন উৎসর্গ করেন। অন্যের কল্যাণচিন্তা করা ব্যক্তিই প্রকৃত মানুষ।উদ্দীপকের কবিতাংশে পরপীড়া দূর করে মানুষকে পূর্ণ আনন্দ লাভ করার কথা বলা হয়েছে। পরোপকারীরা অন্যের সুখেই নিজেরা সুখী হয়। তারা রাজ্যের সব কাজ হাসিমুখে করে। পরের কল্যাণ করার মধ্য দিয়েই মানুষ প্রেম লাভ করে। কবি এ ধরনের মানুষকেই প্রকৃত মানুষ বলেছেন। কবির আকাঙ্ক্ষার এমন মানুষের সঙ্গে ‘উমর ফারুক' কবিতার উমর ফারুক (রা)-এর চারিত্রিক বৈশিষ্ট্য ও কর্মকাণ্ড একসূত্রে গাঁথা। উমর ফারুকও মানুষের কল্যাণে কাজ করেছেন। বিশাল সাম্রাজ্যের মালিক হয়েও তিনি নিজে অতি সহজ-সরল জীবনযাপন করতেন। নিজেকে সব সময় জনগণের প্রতিনিধি হিসেবে ভেবেছেন। ধনী-দরিদ্র সব মুসলমানকে ভাই বলে সম্বোধন করেছেন। উদ্দীপকে পরপীড়া পরিহার করার যে কথা বলেছেন তা 'উমর ফারুক' কবিতার ক্ষুধার্ত শিশুদের জন্য বায়তুলমাল থেকে খাদ্য বহন করে উমরের নিজে নিয়ে যাওয়ার সঙ্গে সাদৃশ্যপূর্ণ। তিনি জেরুজালেমে যাত্রাপথে চাকরকে ক্লান্ত হতে দেখে নিজে উট থেকে নেমে তাকে উটের পিঠে বসিয়ে রশি ধরে তপ্ত বালুকার ওপর দিয়ে হেঁটেছেন। এ দিক থেকে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #9 (ID: 687018)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নিজ সুখ ভুলে গিয়ে ভাবিলে পরের কথা।

মুছালে পরের অশ্রু— ঘুচালে পরের ব্যথা ।

আপনাকে বিলাইয়া দীনদুঃখীদের মাঝে,

বিদূরিলে পর দুঃখ সকালে বিকালে সাঁঝে।

তবেই পাইবে সুখ আত্মার ভিতরে তুমি,

যা রুপিবে তাই পাবে, সংসার যে কর্মভূমি।

Options:
ক. জেরুজালেম কী?
খ. “তোমার স্মৃতি যে আজানের ধ্বনি জানে না মুয়াজ্জিন।”– ব্যাখ্যা কর।
গ. উদ্দীপকটি 'উমর ফারুক' কবিতার কোন দিকটির সঙ্গে সাদৃশ্যপূর্ণ? ব্যাখ্যা কর।
ঘ. “সাদৃশ্য থাকলেও উদ্দীপকের মূলভাব 'উমর ফারুক' কবিতার মূলভাবকে প্রতিফলিত করে না।” — মন্তব্যটির যথার্থতা প্রমাণ কর।


Correct Answer: 

Solution:
কজেরুজালেম হচ্ছে ফিলিস্তিন রাষ্ট্রের একটি প্রাচীন শহর।খ“তোমার স্মৃতি যে আজানের ধ্বনি জানে না মুয়াজ্জিন”— চরণটিতে নামাজের জন্য প্রকাশ্যে আজান দেওয়ার বিষয়টি কীভাবে হজরত উমর (রা)-এর সঙ্গে জড়িত তা না জানার বিষয়কে বোঝানো হয়েছে।“উমর ফারুক' কবিতায় কবি ইসলামের দ্বিতীয় খলিফা হজরত উমর ফারুক (রা)-এর জীবনাদর্শ, চরিত্র-মাহাত্ম্য, মানবিকতা, সাহসিকতা, ন্যায় প্রতিষ্ঠা এবং সাম্যবাদী দৃষ্টিভঙ্গি তুলে ধরেছেন। হজরত উমরের ইসলাম গ্রহণের পূর্বে মুসলমানরা উচ্চ রবে আজান দিতেন না কোরেশদের ভয়ে। তখন উমর ছিলেন কোরেশদের শ্রেষ্ঠ বীর। তিনি যখন ইসলাম ধর্ম গ্রহণ করলেন, তখন থেকেই প্রকাশ্যে আজান দেওয়ার রীতি চালু হয়। মুসলমানদের প্রকাশ্যে আজান দেওয়ার সঙ্গে উমরের স্মৃতি জড়িত, যা অনেক মুয়াজ্জিন জানেন না।গউদ্দীপকটি ‘উমর ফারুক' কবিতার হজরত উমরের মানবিকতা ও মানবকল্যাণে আত্মনিয়োগের দিকটির সঙ্গে সাদৃশ্যপূর্ণ।মানুষ সামাজিক জীব। সমাজে বসবাসকারী প্রত্যেকেই একে অন্যের সঙ্গে সম্পর্কিত। এই সম্পর্কে বাইরে মানুষের সঙ্গে মানুষের যে হৃদয়ের বন্ধন, তার মধ্য দিয়েই পারস্পরিক সহযোগিতা ও সম্মানের মনোভাব গড়ে ওঠে।উদ্দীপকে নিজের আনন্দ-সুখ ভুলে গিয়ে অন্যের মনের দুঃখ দূর করতে নিজেকে বিলিয়ে দেওয়ার কথা বলা হয়েছে। কবি এখানে আত্মতৃপ্তি ও প্রকৃত সুখ লাভের জন্য সকাল-দুপুর-সন্ধ্যা অর্থাৎ সব সময় দুঃখী মানুষের দুঃখ দূরীকরণে নিজেকে নিয়োজিত করতে বলেছেন। কবির মতে সংসারে সুখ পেতে চাইলে অন্যের দুঃখ দূর করতে হবে। উদ্দীপকের এ বিষয়টি 'উমর ফারুক' কবিতায় প্রতিফলিত উমর ফারুক (রা)-এর মানবকল্যাণে আত্মনিয়োগের দিকটিকে নির্দেশ করেছে। উমর (রা) মানুষের সুখের জন্য বায়তুলমাল থেকে খাদ্যসামগ্রী কাঁধে করে দরিদ্র মায়ের ঘরে নিয়ে গেছেন। মানবকল্যাণের জন্যই তিনি সাম্যবাদ, সাম্যনীতি ও ন্যায় প্রতিষ্ঠায় তৎপর হয়েছিলেন।সারকথা : অন্যের সেবা করার মহত্ত্ব ও মানসিকতার দিক থেকে উদ্দীপকটি ও আলোচ্য কবিতায় উমর (রা) পরস্পর সাদৃশ্যপূর্ণ।ঘ“সাদৃশ্য থাকলেও উদ্দীপকের মূলভাব ‘উমর ফারুক' কবিতার মূলভাবকে প্রতিফলিত করে না।” — মন্তব্যটি যথার্থ।সাম্যবাদের দৃষ্টিতে পৃথিবীর সব মানুষ সমান। সমাজে উঁচু-নিচু, ছোট-বড়, ধনী-দরিদ্র, চাকর-মনিবের যে বিভেদ তা স্বার্থপর মানুষের নিজেদের স্বার্থের জন্য তৈরি। অথচ সাম্যবাদের চেতনা নিয়ে কাজ করলে সমাজে কল্যাণ ও শান্তি প্রতিষ্ঠা হতে পারে।‘উমর ফারুক' কবিতায় উমর (রা)-এর জীবনাদর্শ, চরিত্র-মাহাত্ম্য, মানবিকতা ও সাম্যবাদী দৃষ্টিভঙ্গি প্রতিফলিত হয়েছে। বিশাল মুসলিম রাষ্ট্রের সর্বাধিনায়ক হয়েও তাঁর জীবন ছিল অতি সহজ, সরল, অনাড়ম্বর। নিজ ভৃত্যকেও তিনি তাঁর সঙ্গে সমান মর্যাদা দিয়েছেন। এসব বিষয় উদ্দীপকে প্রতিফলিত হয়নি। উদ্দীপকে পরোপকারে আত্মনিয়োগের মাধ্যমে প্রকৃত সুখ লাভের যে কথা বলা হয়েছে, তা 'উমর ফারুক' কবিতার উমর (রা)-এর ক্ষুধাতুর শিশুদের জন্য বায়তুলমাল থেকে নিজে খাদ্য বহন করে নিয়ে যাওয়ার সঙ্গে একসূত্রে গাঁথা। ‘উমর ফারুক' কবিতায় উমর ফারুক (রা) ছিলেন একজন মহৎ ব্যক্তিত্ব। তিনি জীবনে কখনো অন্যায়কে প্রশ্রয় দেননি। উদ্দীপকে যে ভাবের প্রতিফলন ঘটেছে, তা মহৎ মানুষের কর্মের বৈশিষ্ট্যের ইঙ্গিত থাকলেও কবিতার উমর ফারুক (রা)-এর মতো নয়। এ দিক থেকে তাই বলা যায়; প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #10 (ID: 687023)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ঘটনা-১ : উচ্চপদস্থ কর্মকর্তা রায়হান সাহেব বাড়ি ফেরার পথে এক রোগা বুড়ো লোককে মাল বোঝাই ঠেলা ঠেলতে দেখলেন।

লোকটির কষ্ট দেখে তিনি মুহূর্ত দেরি না করে ঠেলাগাড়িতে হাত লাগালেন এবং গন্তব্যে পৌঁছে দিলেন।

ঘটনা—২ : অফিস থেকে বাড়ি ফিরে এসে রায়হান সাহেব দেখেন তাঁর ছেলে অনেক অবৈধ মালামাল ঘরে এনে রেখেছে। তিনি কালবিলম্ব না করে পুলিশ ডেকে হাতেনাতে ধরিয়ে দেন।

Options:
ক. 'আমির-উল-মুমেনিন' শব্দের অর্থ কী?
খ. “সাইমুম-ঝড়ে পড়েছে কুটির, তুমি পড়নি ক’নুয়ে" বলতে কবি কী বুঝিয়েছেন?
গ. উদ্দীপকের ঘটনা-২-এর সঙ্গে ‘উমর ফারুক' কবিতার কোন্ দিকটির সাদৃশ্য রয়েছে তা বর্ণনা কর।
ঘ. উদ্দীপকের ঘটনা-১ ও ঘটনা-২-এর মাধ্যমে খলিফার চারিত্রিক মাহাত্ম্যের সমগ্র দিক প্রকাশ পায় কি? যৌক্তিক বিশ্লেষণ কর ।


Correct Answer: 

Solution:
কআমির-উল-মুমেনিন' শব্দের অর্থ হলো— বিশ্বাসীদের নেতা।খ“সাইমুম-ঝড়ে পড়েছে কুটির, তুমি পড়নি ক’নুয়ে” বলতে কবি খলিফা উমরের ঘর নুয়ে পড়লেও তিনি যে আদর্শচ্যুত হয়ে পড়েননি তা বুঝিয়েছেন।অর্ধ-পৃথিবীর শাসনকর্তা হজরত উমর (রা) ছিলেন ন্যায়ের প্রতি কুসুম-কোমল আর অন্যায়ের প্রতি বজ্রসম কঠিন। তাঁর দরবার ছিল সাধারণ কুটিরের মতো। মরুভূমির সাইমুম ঝড়ে তা ভূলুণ্ঠিত হলেও তাঁর ব্যক্তিত্ব সামান্য আদর্শচ্যুত কিংবা দুর্বল হয়নি বা নুয়ে পড়েনি। এখানে উমরের দৃঢ়চেতা মানসিকতাকে কবি রূপকাকারে অত্যন্ত নিখুঁতভাবে তুলে ধরেছেন।গখলিফা উমরের (রা) চরিত্রের অন্যতম গুণ ছিল আইনের প্রতি শ্রদ্ধাশীলতা যা উদ্দীপকের ঘটনা-২-এর সঙ্গে সাদৃশ্যপূর্ণ।সত্যবাদীরা অন্যায়ের সঙ্গে কখনো কোনো আপস করেননি। তাঁরা সামাজিক অনাচার প্রতিহত করতে নানা পদক্ষেপ গ্রহণ করেছেন। অপরাধী নিজের লোক হলেও তাকে শাস্তি থেকে মুক্তি দিতেন না।খলিফা উমর (রা) ছিলেন ন্যায়বান, সুশাসক। তিনি সবার জন্য আইনের সমান প্রয়োগ দেখিয়েছেন। আইন প্রয়োগের ক্ষেত্রে তিনি আপন-পর ভেদাভেদ করেননি। আর সে কারণে মদ্যপানের অপরাধে নিজ হাতে পুত্রকে বেত্রাঘাত করেছেন, মৃত্যু হয়েছে পুত্রের। কিন্তু তিনি আইনের অপমান করেননি। উদ্দীপকের ঘটনা-২-এর রায়হান সাহেব আইনের প্রতি শ্রদ্ধাশীল হওয়ায় বাড়িতে অবৈধ মালামাল রাখা যে ছেলের অপরাধ তা তিনি উপলব্ধি করে পুলিশ ডেকে ছেলেকে ধরিয়ে দেন। এভাবে রায়হান সাহেবের চরিত্রে হজরত উমর (রা) চরিত্রের আইনের শাসনের দিকটি সাদৃশ্যপূর্ণ হয়ে উঠেছে।সারকথা : উমরের (রা)-এর অন্যতম গুণ ছিল আইনের প্রতি শ্রদ্ধাশীলতা যা উদ্দীপকের ঘটনা-২-এর সঙ্গে সাদৃশ্যপূর্ণ।ঘউদ্দীপকের ঘটনা-১ ও ঘটনা-২-এর মাধ্যমে খলিফার চরিত্রের সামগ্রিক দিক প্রকাশ পায় না। তিনি অনেক গুণের অধিকারী। উদ্দীপকে কেবল খলিফার মানবতা ও আইনের শাসন— এ দুটি বৈশিষ্ট্যেরই পরিচয় পাওয়া যায়।মহৎ ব্যক্তিদের চরিত্রে বীরত্ব, কোমলতা, নিষ্ঠা, মানবপ্রেম, ন্যায়বিচার ও সাম্যবাদী আদর্শের সমন্বয় ঘটে থাকে। তারা যুগে যুগে মানবকল্যাণ সাধনে ব্রতী হয়ে জগতের উন্নতি সাধন করে। উদ্দীপকের ঘটনা-১-এ উমর চরিত্রের মানবতার প্রতিফলন দেখা যায় এবং ঘটনা-২-এ দেখা যায়, রায়হান সাহেব তাঁর দুর্নীতিবাজ পুত্রকে পুলিশের হাতে ধরিয়ে দেন যা আমরা 'উমর ফারুক' কবিতায় খলিফার চরিত্রে দেখতে পাই। খলিফা তাঁর মাদকাসক্ত পুত্রকে বেত্রাঘাতের মাধ্যমে শাস্তি প্রদান করে আইনের শাসন প্রতিষ্ঠা করেন।শুধু এ দুটি বৈশিষ্ট্যই উমর চরিত্রকে মহিমান্বিত করেনি। তিনি একাধারে অনেক বৈশিষ্ট্যের অধিকারী ছিলেন। উদ্দীপকের ঘটনা-১ ও ঘটনা-২-এ খলিফার চারিত্রিক বৈশিষ্ট্যের মানবতাবোধ ও আইনের শাসন— এ দুটি রূপ দেখতে পাই। মূলত “উমর ফারুক' কবিতায় এ দুটি রূপ ছাড়াও উমরের জীবনাদর্শ, চারিত্রিক মাহাত্ম্য, সাম্যবাদ, বীরত্ব, কোমলতা, অনাড়ম্বর জীবনযাপনের বিভিন্ন দিক প্রতিফলিত হয়েছে।

Explanation:


Sub-Questions:

================================================================================
Question #11 (ID: 687030)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কাজী পাড়ার চেয়ারম্যান আব্বাস আলী। একবার তার নির্বাচনি এলাকার অধিকাংশ মানুষ ভয়াবহ বন্যায় আক্রান্ত হয়। কিন্তু বানভাসি মানুষ একদিনও চেয়ারম্যান সাহেবের দেখা পেলেন না। কারণ তিনি নাকি ঢাকায় জরুরি কাজে ব্যস্ত আছেন। অসহায় লোকগুলো খোলা আকাশের নিচে বোবা চাউনি মেলে অনাহারে-অর্ধাহারে দিন কাটায়। বন্যা শেষে একদিন আইন-শৃঙ্খলা রক্ষাকারী বাহিনী চেয়ারম্যানের বাগানবাড়ি তল্লাশি করে ত্রাণের প্রচুর টিন ও খাদ্যসামগ্রী উদ্ধার করে।

Options:
ক. ‘উমর ফারুক' কবিতা কোন কাব্য থেকে সংকলিত হয়েছে?
খ. হজরত উমরকে 'আমিরুল মুমেনিন' বলার কারণ কী?
গ. চেয়ারম্যান আব্বাস আলী যেদিক থেকে হজরত উমরের সঙ্গে বৈসাদৃশ্যপূর্ণ তা ব্যাখ্যা কর ।
ঘ. আব্বাস আলী চেয়ারম্যানকে উমরের মতো আদর্শ মানুষ হতে হলে কী কী করতে হবে 'উমর ফারুক' কবিতার আলোকে ব্যাখ্যা কর ।


Correct Answer: 

Solution:
কউমর ফারুক' কবিতাটি 'জিঞ্জীর' কাব্য থেকে সংকলিত হয়েছে ।খহজরত উমর (রা)-কে 'আমিরুল মুমেনিন' বলার কারণ হলো তিনি ছিলেন সত্য ও মিথ্যার পার্থক্য নিরূপণকারী, বিশ্বাসীদের নেতা।উমর ফারুক কবিতার হজরত উমর ছিলেন ইসলামের দ্বিতীয় খলিফা। তাঁর জীবনাদর্শ ও সাম্যবাদী দৃষ্টিভঙ্গি ছিল সবার কাছে দৃষ্টান্তস্বরূপ। তিনি ছিলেন সবচেয়ে বিশ্বাসী। ন্যায় প্রতিষ্ঠায় তিনি যেমন ছিলেন কঠোর, তেমনই মানুষের প্রতি করুণায় তিনি ছিলেন কোমলপ্রাণ। তিনি কখনই কোনো বিশ্বাস ভঙ্গ করেননি। মূলত তাঁর আদর্শবান ব্যক্তিত্বের কারণেই তাঁকে 'আমিরুল মুমেনিন' বলা হয়েছে।গএকজন আদর্শ ন্যায়বান শাসকের চরিত্রের দিক থেকে চেয়ারম্যান আব্বাস আলী হজরত উমরের সঙ্গে বৈসাদৃশ্যপূর্ণ।একজন শাসক মানে শুধু অন্যের ওপর কর্তৃত্ব করা নয়। একজন আদর্শ শাসক হতে হলে তাকে অনেক বিষয়ে খেয়াল রাখতে হয়। শাসক যদি শাসিতদের দুঃখে সমান দুঃখী না হন তাহলে তিনি কখনো প্রজাবান্ধব শাসক হতে পারবেন না।‘উমর ফারুক' কবিতায় হজরত উমর (রা)-এর জীবনাদর্শ, চরিত্র-মাহাত্ম্য, মানসিকতা এবং সাম্যবাদী দৃষ্টিভঙ্গির পরিচয় পাওয়া যায়। উমর ফারুক ছিলেন একজন আদর্শ শাসক। ন্যায় প্রতিষ্ঠায় তিনি নিজ পুত্রকে শাস্তি দিতেও কুণ্ঠাবোধ করেননি। তিনি প্রজাদের দুঃখ-কষ্ট হৃদয় দিয়ে অনুভব করতেন। অন্যদিকে উদ্দীপকের চেয়ারম্যান আব্বাস আলী বন্যায় তার এলাকা দুর্দশাগ্রস্ত হলেও তিনি ঢাকায় অবস্থান করেন। উপরন্তু তার ঘরে বন্যার ত্রাণসামগ্রী চুরি করে রাখতে দেখা যায়। এভাবেই একজন ন্যায়বান ও আদর্শ শাসকের চরিত্রের দিক থেকে চেয়ারম্যান আব্বাস আলী হজরত উমরের সঙ্গে বৈসাদৃশ্যপূর্ণ।সারকথা : উদ্দীপকের চেয়ারম্যান আব্বাস আলী একজন দুর্নীতিগ্রস্ত শাসক। অন্যদিকে হজরত উমর ছিলেন একজন ন্যায়পরায়ণ শাসক।ঘআব্বাস আলী চেয়ারম্যানকে উমরের মতো আদর্শ মানুষ হতে হলে একজন প্রকৃত শাসকের যেসব গুণ রয়েছে সেগুলো তাকে ধারণ করতে হবে। শাসক ও শাসিতের মধ্যে যদি সমঝোতার সম্পর্ক না থাকে তাহলে তিনি ভালো শাসক হতে পারেন না। একজন প্রকৃত শাসক সব সময় শাসিতদের দুঃখ-কষ্ট হৃদয় দিয়ে উপলব্ধি করেন। শাসিতদের প্রয়োজনকে নিজের প্রয়োজন ভেবে কাজ করে যান।“উমর ফারুক' কবিতায় কবি হজরত উমরের জীবনাদর্শ, চরিত্র-মাহাত্ম্য, মানবিকতা এবং সাম্যবাদী দৃষ্টিভঙ্গি সুন্দরভাবে তুলে ধরেছেন। খলিফা উমর (রা) ছিলেন একজন মহৎ ব্যক্তিত্ব। তাঁর চরিত্রে একাধারে বীরত্ব, কোমলতা, নিষ্ঠা ও সাম্যবাদী আদর্শের অনন্য সমন্বয় ঘটেছিল। বিশাল মুসলিম রাষ্ট্রের সর্বাধিনায়ক হয়েও তিনি অতি সহজ, সরল, অনাড়ম্বর জীবনযাপন করেছেন। প্রজাদের প্রয়োজনে তিনি ছিলেন নিবেদিত। অন্যদিকে উদ্দীপকের আব্বাস আলী চেয়ারম্যানের চরিত্র ভিন্ন। তিনি গ্রামবাসীর বিশেষ প্রয়োজনের সময়ও শুধু নিজের স্বার্থকে বড় করে দেখেছেন।চেয়ারম্যান আব্বাস আলীকে উমরের মতো হতে হলে তার মধ্যে মানবিক দিক জাগ্রত করতে হবে। তার চরিত্রে হজরত উমরের মতো বীরত্ব, কোমলতা, নিষ্ঠা, সাম্যবাদিতা ও অন্যান্য আদর্শের সমন্বয় ঘটাতে হবে। সর্বোপরি গ্রামবাসীর দুঃখ-কষ্ট হৃদয় দিয়ে উপলব্ধি করলে তবেই আব্বাস আলী চেয়ারম্যান হজরত উমরের মতো আদর্শ মানুষ হতে পারবেন।

Explanation:


Sub-Questions:

