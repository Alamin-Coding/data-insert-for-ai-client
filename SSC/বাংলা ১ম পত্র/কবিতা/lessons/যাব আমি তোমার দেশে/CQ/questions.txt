================================================================================
Question #1 (ID: 687823)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মাথার সিঁথির মতো মেঠোপথ ধরে

দুপাশে বেতস বন যায় পিছু সরে

নাম না জানা এক অচিন গাঁয়ে

চল না দুজনে আসি ঘুরে

Options:
ক. বিশ্ববিদ্যালয়ে অধ্যয়নকালে কোন কবির কবিতা প্রবেশিকা বাংলা সংকলনে অন্তর্ভুক্ত হয়?
খ. “গিয়াছে সে হাবা মেয়ের এলো মাথার সিঁথির মতো"— কথাটি বুঝিয়ে লেখ।
গ. উদ্দীপকটি 'যাব আমি তোমার দেশে' কবিতার কোন দিকটিকে তুলে ধরেছে?— ব্যাখ্যা কর ।
ঘ. “উদ্দীপকটি 'যাব আমি তোমার দেশে' কবিতাটির সামগ্রিক ভাব প্রকাশ করেনি।” বিশ্লেষণ কর।


Correct Answer: 

Solution:
কবিশ্ববিদ্যালয়ে অধ্যয়নকালে কবি জসীমউদ্দীনের 'কবর' কবিতা প্রবেশিকা বাংলা সংকলনে অন্তর্ভুক্ত হয়।খআঁকাবাঁকা গ্রামীণ সরু মেঠোপথ বোঝাতে ‘যাব আমি তোমার দেশে' কবিতায় প্রশ্নোক্ত চরণটির অবতারণা করা হয়েছে।‘যাব আমি তোমার দেশে' কবিতায় কবি এক গ্রামে যেতে চেয়েছেন এবং সেই গ্রামের পথের চিত্র কল্পনায় তুলে ধরেছেন কবিতায়। কবির কল্পনার পল্লিগ্রামের যে পথ তাকে তিনি তুলনা করেছেন পল্লির হাবা মেয়ের এলো সিঁথির সাথে। এলো সিঁথি যেমন আঁকাবাঁকা হয় তেমনই গ্রামীণ পথও কোথাও সোজা বা কোথাও বাঁকা হিসেবে বোঝাতে কবি চরণটির অবতারণা করেছেন।গউদ্দীপকটি 'যাব আমি তোমার দেশে' কবিতার কবির পল্লিগ্রামে যেতে চাওয়ার দিকটি তুলে ধরেছে।পল্লিগ্রামের রাস্তাঘাট সাধারণত একই রকম হয়। বাংলায় ফসলের বুক চিরে চিকন রাস্তা চলে যায় দূর-দূরান্তের গ্রামের ভেতর। সেই পথে যাওয়ার আকাঙ্ক্ষা পোষণ করে শহরবাসী মানুষ।'যাব আমি তোমার দেশে' কবিতায় দেখা যায়, কবি পল্লি-দুলালের সাথে তার পল্লিগ্রামে যেতে চান। সেই গ্রামের প্রাকৃতিক অনুষঙ্গ সম্পর্কে কবি বর্ণনা করেন। কবিতায় কবি সেই গ্রামের মেঠোপথ সম্পর্কে বলেন, যে পথটি ধান-কাউনের খেতের ভেতর সরু সুতার আঁচড়ের মতো দেখতে কিংবা হাবা মেয়ের মাথার সিঁথির মতো। সেই পথ ধরে কবি গ্রামে যেতে চান, তার প্রকৃতির রূপের সুধা পান করতে চান। কবি সেই রূপকে অঙ্কন করতে নানা অনুষঙ্গ টেনেছেন। তিনি সেখানে অজানা ফুলের রূপ দেখে মুগ্ধ হতে চান, পল্লি-দুলালের কাঁধে হাত রেখে উদাস বেশে ঘুরে বেড়াতে চান। গাছের শাখা দুলিয়ে হাজার রঙের ফুল তুলে মালা গাঁথতে চান। উদ্দীপকে এরকম সাদৃশ্যপূর্ণ একটি বিবরণ রয়েছে। সেখানে মাথার সিঁথির মতো মেঠোপথের কথা বলা হয়েছে যা কবিতার সাথে সাদৃশ্যপূর্ণ। এখানেও নাম না-জানা অচিন গাঁয়ে দুজনে মিলে ঘুরতে যেতে চায়। তাই বলা যায়, প্রাকৃতিক পরিবেশ দিয়ে ঘেরা গ্রামের রূপ চিত্রণে বা সেখানে যেতে চাওয়ার দিকটি উদ্দীপকে ফুটে উঠেছে।সারকথা : উদ্দীপকে গ্রামীণ পরিবেশে যাওয়ার কথা বলা হয়েছে। অনুরূপভাবে 'যাব আমি তোমার দেশে' কবিতার কবিও গ্রামে যেতে চেয়েছেন। মূলত এই দিকটিই সাদৃশ্যপূর্ণ।ঘ“উদ্দীপকটি 'যাব আমি তোমার দেশে' কবিতাটির সামগ্রিক ভাব প্রকাশ করেনি।”— মন্তব্যটি যথার্থ।আমাদের বাংলার পল্লিপ্রকৃতিতে অনেক ক্ষেত্রে অভিন্নতা বিদ্যমান। কবি-লেখক-শিল্পীরা তা কবিতায়, গল্পে, গানে তুলে ধরেন। তবে কেউ সেই প্রকৃতিকে তুলে ধরেন সামগ্রিকভাবে, কেউ তুলে ধরেন আংশিকভাবে।পল্লির অকৃত্রিম প্রাকৃতিক পরিবেশে যে ছেলে বড় হয়েছে ‘যাব আমি তোমার দেশে' কবিতার কবি তাকে পল্লি-দুলাল বলে সম্বোধন করেছেন। কবি সেই আদরের পল্লি-দুলালের পল্লিগ্রামে যেতে চেয়েছেন। তার সেই গ্রামকে ঘিরে রেখেছে প্রকৃতি, যার শীর্ষে আকাশ, পায়ের কাছে দিক-হারা মাঠ। এখানে কবি সেই মেঠোপথের বিবরণ দিতে গিয়ে গ্রামীণ হাবা মেয়ের এলো মাথার সিঁথির উপমা টেনেছেন। এলো মাথার সিঁথি যেমন কোথাও সোজা কোথাও বাঁকা, কবির ভাবনার পথও এমন। কবি সেখানে অজানা ফুলের সুবাসে ভাসতে চেয়েছেন, চেয়েছেন মুগ্ধ হতে। তিনি পল্লি-দুলালের কাঁধে হাত রেখে উদাস বেশে ঘুরে বেড়াতে চেয়েছেন। উদ্দীপকেও দেখা যায় দুজন মিলে ঘুরতে যেতে চায় নাম না-জানা অচিন গাঁয়ে; যেখানে পথকে মাথার সিঁথির মতো মেঠোপথ ভাবা হয়েছে। পথের দুপাশে বেতবন পিছু সরে যায়।উদ্দীপকটি পল্লিপকৃতির অচিন এক গাঁয়ের পথকে তুলে ধরেছে যেখানে দুজনে মিলে যেতে চেয়েছে। এদিক দিয়ে 'যাব আমি তোমার দেশে' কবিতার কবির ইচ্ছের সাথে এবং গ্রামীণ পথের কল্পনার সাথে সাদৃশ্য রয়েছে। তবে কবিতায় পল্লিপ্রকৃতির যে সামগ্রিক রূপ তুলে ধরা হয়েছে—সেই ভাবটি উদ্দীপকে অনুপস্থিত। তাই বলা যায়, পল্লিগ্রামের প্রাকৃতিক সৌন্দর্য অবলোকন এবং সেই অজানায় মিশে যাওয়ার যে ইচ্ছা সেই জায়গা থেকে উদ্দীপকটি 'যাব আমি তোমার দেশে' কবিতার একটি ক্ষুদ্র প্রতিচ্ছবি, কিন্তু কবিতার সামগ্রিক ভাব ধারণ করতে পারেনি।

Explanation:


Sub-Questions:

================================================================================
Question #2 (ID: 687824)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
যুক্তরাষ্ট্রে জন্ম ও বেড়ে ওঠা অর্নির। সে বাবার কাছে বাবার ছেলেবেলা ও গ্রামের গল্প শুনেছে। তার বাবার বিলদুয়ারিয়া গ্রামের পাশের যমুনা নদীর কথা শুনেছে। বাবার গ্রামের বিরাট মাঠ, নিবিড় বৃক্ষরাজি, বিস্তীর্ণ হলুদ সরিষাখেত, নদীতে দুরন্ত ছেলেমেয়ের লাফানো-ঝাঁপানো সে কল্পনায় দেখতে পায়। শহর থেকে গ্রামে যে সরু রাস্তাটি ফসলের খেতের বুক চিঁড়ে ঢুকেছে সেটিও কল্পনায় দেখে সে। দাদা-দাদি বেঁচে না থাকায় দীর্ঘদিন পর তারা বাংলাদেশে আসে। এসে তাদের খুব মন খারাপ হয়। বাড়িটি নদীগর্ভে তলিয়ে গিয়েছে। সবকিছুরই পরিবর্তন হয়েছে। গ্রামের সেই চেহারাটি আর নেই। তবে দুরন্ত ছেলেমেয়েদের নদীতে লাফালাফি, ঝাঁপাঝাঁপি দেখে অনি অভিভূত হয়ে গেল । সেও ওদের সাথে যোগ দিতে চাইল।

Options:
ক. জসীমউদ্দীন সাহিত্য সাধনার স্বীকৃতিস্বরূপ কোন পদক লাভ করেন?
খ. লেখক কোথায় ফুলের মালা রেখে আসবেন? সেখানকার বর্ণনা দাও।
গ. 'যাব আমি তোমার দেশে' কবিতার সাথে উদ্দীপকটির সাদৃশ্যপূর্ণ দিকটি ব্যাখ্যা কর ।
ঘ. উদ্দীপকটি 'যাব আমি তোমার দেশে' কবিতার ভাবকে কতটা ধারণ করতে পেরেছে? মতামত দাও ৷


Correct Answer: 

Solution:
কজসীমউদ্দীন সাহিত্য সাধনার স্বীকৃতিস্বরূপ ‘একুশে পদক’ লাভ করেন।খলেখক পল্লিবালা যে ঘাটে কলসি ভরবে সেই ঘাটের এক ধারে ফুলের মালা রেখে আসবেন।‘যাব আমি তোমার দেশে’ কবিতায় কবি যে পল্লিগ্রামে যেতে চেয়েছেন তা অকৃত্রিম প্রাকৃতিক সৌন্দর্যে ভরপুর। সেখানে হাজার রঙের ফুল ফোটে। লেখক গাছের শাখা দুলিয়ে ফুল পেড়ে তা দিয়ে মালা গেঁথে গাঁয়ের বিভোল পল্লিবালা যে ঘাটে জল ভরতে আসে সেখানে সেই মালা রেখে আসবেন।গগ্রামের অকৃত্রিম রূপ ও গ্রামীণ নানা অনুষঙ্গের উপস্থিতির সাথে উদ্দীপক ও ‘যাব আমি তোমার দেশে’ কবিতাটি সাদৃশ্যপূর্ণ।‘যাব আমি তোমার দেশে’ কবিতায় পল্লি-দুলালের গ্রামের বিবরণ যেমন বিশদ ও প্রাণবন্ত, সেখানে প্রাকৃতিক দৃশ্য, খেলার সঙ্গী ও পথের রূপ উঠে এসেছে। অনুরূপভাবে উদ্দীপকে অর্নি তার বাবার গ্রামের গল্প শুনে কল্পনায় সেই গ্রামের রূপ আঁকে। নদী, মাঠ, সরিষাখেত ও ছেলেমেয়ের দুরন্তপনা কবিতার সাথে মিলে যায়।এই দুই বর্ণনাতেই গ্রামীণ সৌন্দর্য ও শৈশবের নির্ভেজাল আনন্দের একটি চিত্র ফুটে উঠেছে। কবিতার মতোই অর্নির মনে গ্রামকে ঘিরে এক কল্পিত স্বর্গের চিত্র তৈরি হয়। তাই বলা যায়, প্রাকৃতিক অনুষঙ্গ ও শিশুসুলভ দুরন্তপনার দিকটি এই দুই পাঠাংশে সাদৃশ্যপূর্ণ।ঘউদ্দীপকটি 'যাব আমি তোমার দেশে' কবিতার ভাবকে আংশিক ধারণ করেছে, পুরোটা নয়।‘যাব আমি তোমার দেশে’ কবিতায় কবি পল্লিগ্রামের অফুরন্ত রূপ ও আনন্দঘন পরিবেশের পূর্ণাঙ্গ চিত্র তুলে ধরেছেন। সেখানে কবির ইচ্ছা, স্মৃতি, কল্পনা ও অনুভূতির মেলবন্ধন রয়েছে। অপরদিকে, উদ্দীপকে অর্নির কল্পনার গ্রাম বাস্তবের গ্রামে এসে আর খুঁজে পায় না।যদিও কিছু সাদৃশ্যপূর্ণ অনুষঙ্গ যেমন সরিষাখেত, দুরন্তপনা, নদী প্রভৃতি বিদ্যমান, তবে কবিতার পূর্ণাঙ্গ ভাব—গ্রামের সৌন্দর্যে মুগ্ধ হয়ে জীবনের একাত্মতা প্রকাশ—তা অনুপস্থিত। উদ্দীপকে বেশি জোর দেওয়া হয়েছে পরিবর্তন, বিলয় ও বাস্তবতার প্রতি।সারসংক্ষেপে বলা যায়, উদ্দীপকটি কবিতার একটি নির্দিষ্ট দিক ধারণ করলেও সামগ্রিক ভাব ও রোমান্টিক আবেশকে পুরোপুরি ধারণ করতে সক্ষম হয়নি।

Explanation:


Sub-Questions:

================================================================================
Question #3 (ID: 687825)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অপু জন্মিয়া অবধি কোথাও কখনো যায় নাই। এ গাঁয়েরই বকুলতলা, গোসাইবাগান, চালতেতলা, নদীর ধার, বড়ো জোর নবাবগঞ্জ যাইবার পাকা সড়ক— এই পর্যন্ত তাহার দৌড়। মাঝে মাঝে বৈশাখ কি জ্যৈষ্ঠ মাসে খুব গরম পড়িলে বৈকালে দিদির সঙ্গে নদীর ঘাটে গিয়া দাঁড়াইয়া থাকিত । আজ সেই অপু সর্বপ্রথম গ্রামের বাহিরে পা দিল। কয়েকদিন হইতেই উৎসাহে তাহার রাত্রিতে ঘুম হওয়া দায় হইয়া পড়িয়াছিল। দিন গনিতে গনিতে অবশেষে যাইবার দিন আসিয়া গেল । (তথ্যসূত্র : রেলের পথ/পথের পাঁচালী - বিভূতিভূষণ বন্দ্যোপাধ্যায় ]

Options:
ক. কবি কাদের সাথে দল বেঁধে খেলতে চান?
খ. কবি ফুলের মালা গেঁথে কী করবেন?— বর্ণনা কর ।
গ. উদ্দীপকটি 'যাব আমি তোমার দেশে' কবিতার সাথে কীভাবে সাদৃশ্যপূর্ণ? ব্যাখ্যা কর ।
ঘ. উদ্দীপকের 'অপু' ‘যাব আমি তোমার দেশে' কবিতার পল্লি-দুলালের প্রতিনিধিত্ব করে কি? যুক্তিসহকারে মতামত দাও ।


Correct Answer: 

Solution:
ককবি পাড়ার দস্যি ছেলেদের সাথে দল বেঁধে খেলতে চান।খকবি ফুলের মালা গেঁথে বিভোল পল্লিবালা যে ঘাটে কলস ভরতে যায় সেখানে রেখে আসবেন।‘যাব আমি তোমার দেশে’ কবিতায় কবি পল্লিপ্রকৃতির সঙ্গে মিলেমিশে একাকার হয়ে গেছেন। তিনি গাছের শাখা দুলিয়ে ফুল পেড়ে মালা গাঁথবেন এবং সেই মালা রেখে আসবেন পল্লিবালার ঘাটে। কবির বিশ্বাস, পল্লিবালা সেই মালা দেখে ভাববে কেউ তার জন্য রেখে গেছে, এবং তা কুড়িয়ে নিয়ে গলায় পরবে। এই কল্পনাই কবির আন্তরিক ভালোবাসা ও পল্লিপ্রেমের পরিচায়ক।গপল্লিগ্রামের চিত্র বর্ণনা এবং প্রকৃতির সাথে মিশে যাওয়ার দিক থেকে উদ্দীপক ও 'যাব আমি তোমার দেশে' কবিতা সাদৃশ্যপূর্ণ।“যাব আমি তোমার দেশে” কবিতায় কবি এক পল্লিগ্রামের রূপ ও চঞ্চলতা বর্ণনা করেছেন যেখানে সরু পথ, ডাহুকের ডাক, কদম-কলি ছড়ানো পথ, ধল-দিঘি, ফুলে ভরা গাছ প্রভৃতি উপস্থিত। কবি সেখানে খেলা করতে চান পল্লি-দুলালের সাথে। অন্যদিকে উদ্দীপকের অপুও পল্লির প্রকৃতির মাঝেই বড় হয়েছে— বকুলতলা, গোঁসাইবাগান, নদীর ঘাটে তার পরিচয় আছে। তারও চাহিদা গ্রামের বাইরে বের হওয়ার।সারকথা : পল্লির প্রকৃতি ও জীবনের প্রতি মুগ্ধতা এবং ভালোবাসা—এই দিকটি দুইটিতেই সাদৃশ্যপূর্ণভাবে উপস্থাপিত হয়েছে।ঘহ্যাঁ, উদ্দীপকের ‘অপু’ ‘যাব আমি তোমার দেশে’ কবিতার পল্লি-দুলালের প্রতিনিধিত্ব করে।গ্রামের প্রকৃতির সাথে একাকার হয়ে বেড়ে ওঠা শিশুদের মতোই অপুও জন্ম থেকে নিজ গ্রামে থেকেছে। প্রকৃতির কোলে সে বেড়ে উঠেছে।‘যাব আমি তোমার দেশে’ কবিতায় কবি যে পল্লি-দুলালের দেশে যেতে চান সে এক প্রকৃতির সন্তান। তার চারপাশে গ্রামীণ সৌন্দর্য, দিক-হারা মাঠ, মেঠোপথ, বনের ডাহুকের ডাক—এই সব উপাদানে পল্লি-দুলালের পরিচয় গড়ে উঠেছে। অপুও একইভাবে তার গ্রামের প্রকৃতি ও পরিবেশের সঙ্গে অভ্যস্ত। বৈশাখ-জ্যৈষ্ঠের দুপুরে নদীর ঘাটে যাওয়া, বকুলতলা-গোঁসাইবাগান এসবই তার পরিচিত জগৎ।তাই বলা যায়, অপু পল্লি-দুলালের প্রতীক হিসেবে সার্থক এবং সে কবিতার মূল ভাবনাকেই দৃশ্যমান করে তোলে।

Explanation:


Sub-Questions:

================================================================================
Question #4 (ID: 687826)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমার গ্রাম আমাকে আজীবন আকর্ষণ করেছে। বাংলাদেশ চিরহরিতের দেশ। তবু মনে হয়, আমার গ্রামের গাছপালা লতাপাতার মধ্যে কোথায় যেন আলাদা বৈশিষ্ট্য আছে। ভাওয়াল পরগনায় অবস্থিত আমাদের গ্রামটি বর্ষাকালে দুভাগে বিভক্ত হয়ে যায়, পশ্চিম ভাগটি হয়ে যায় একটি বিচ্ছিন্ন ছোটো দ্বীপ । পশ্চিম অংশেই আমাদের ভিটেবাড়ি। গ্রামের পশ্চিমে বিশাল মাঠ। বর্ষায় বিরাট বেলাই বিলের সঙ্গে মিশে যায় । বেলাই বিল প্রকৃতপক্ষে একটি মস্ত বড়ো হাওড়— শীতকালে বোরো ধান হয় ।

Options:
ক. কোন ফুলের রূপ দেখে কবি তাকে বিয়ের কনে মানবেন?
খ. “কোথাও সিঁধে কোথাও বাঁকা গরুর গায়ের রেখায় ক্ষত"- কীসের কথা বলা হয়েছে? ব্যাখ্যা কর।
গ. উদ্দীপকের সাথে তোমার পাঠ্য 'যাব আমি তোমার দেশে' কবিতার সাদৃশ আলোচনা কর ।
ঘ. উদ্দীপকটি 'যাব আমি তোমার দেশে' কবিতাটিকে কতটা প্রতিনিধিত্ব করে? মতামত ব্যক্ত কর ।


Correct Answer: 

Solution:
কঅজান ফুলের রূপ দেখে কবি তাকে বিয়ের কনে মানবেন ।খ“কোথাও সিধে কোথাও বাঁকা গরুর গায়ের রেখায় ক্ষত”— উক্তিটিতে পল্লি-দুলালের দেশ অর্থাৎ পল্লিগ্রামের এবড়ো-থেবড়ো পথের কথা বলা হয়েছে।'যাব আমি তোমার দেশে' কবিতায় কবি আদরের পল্লি-দুলালের দেশ অর্থাৎ প্রকৃতির ঘিরে রাখা সৌন্দর্যমণ্ডিত গ্রামে যেতে চেয়েছেন। সেখানে দিকহারা মাঠ থাকবে, সরু সুতার মতো দীর্ঘ বাঁকা পথ থাকবে। পথটি গরুর গায়ের রেখায় ক্ষতের মতো অর্থাৎ এবড়ো-থেবড়ো। রাস্তাটি হাবা মেয়ের এলো মাথার সিঁথির মতো কোথাও সোজা কোথাওবা বাঁকা। মূলত প্রশ্নোক্ত কথাটি দ্বারা কবি গ্রামীণ রাস্তার অবস্থা বুঝিয়েছেন।গপ্রকৃতির ও পল্লিমায়ের অপরূপ সৌন্দর্য অন্বেষণ করার দিক থেকে উদ্দীপকটি ‘যাব আমি তোমার দেশে' কবিতার সাথে সাদৃশ্যপূর্ণ ।বাংলার পল্লি ও প্রকৃতি যেন একাকার। কবির কবিতায়, লেখা রচনায় বিভিন্নভাবে পল্লি-প্রকৃতির রূপ উঠে আসে । এই গ্রামীণ প্রকৃতি সব সময়ই শহরবাসী মানুষ ও কবি-সাহিত্যিককে আকৃষ্ট করে ।পল্লিগ্রামকে প্রাকৃতিক অনুষঙ্গ ঘিরে রাখে। তার বনের শীর্ষে আকাশ, পায়ের কাছে দিক হারা মাঠ। কবির সেই পল্লিগ্রামে বেতকেয়ার বনে ডাহুক ডাকে। সেখানে ধান-কাউনের খেতের ভেতর দিয়ে সরু সুতার মতো দীর্ঘ বাঁকা পথ। সেই পথে তিনি হাঁটতে চান। পাড়ার দস্যি ছেলেদের সাথে খেলা করতে চান। দিঘিতে সাঁতরে পদ্ম তুলতে চান। পাখির সাথে ডেকে, অজানা ফুলের রূপ দেখে তিনি মুগ্ধ হতে চান। উদ্দীপকেও দেখা যায়, কবিকে গ্রাম আজীবন আকর্ষণ করে। যদিও বাংলাদেশ চিরহরিতের দেশ, তারপরও তিনি তার গ্রামের গাছপালা লতাপাতার মধ্যে আলাদা বৈশিষ্ট্য খুঁজে পান। কবিও তাঁর পল্লিগ্রামের রূপ সম্বন্ধে এমনই ভাবেন । উদ্দীপকে গ্রামের বর্ষাকালের প্রকৃতির সৌন্দর্যের স্বরূপ ফুটিয়ে তোলা হয়েছে যেখানে গ্রামের পশ্চিমে মাঠ, যেটি বর্ষায় বিরাট বেলাই বিলের সাথে মিশে যায় এবং শীতকালে সেখানে বোরো ধান হয়।সারকথা : উদ্দীপকে পল্লিমায়ের অপরূপ সৌন্দর্যের বর্ণনা দেওয়া হয়েছে। আর 'যাব আমি তোমার দেশে' কবিতায়ও কবি পল্লির রূপ বর্ণনা করেছেন। মূলত এই দিকটিই উদ্দীপকের সঙ্গে কবিতাটি সাদৃশ্যপূর্ণ।ঘউদ্দীপকটি 'যাব আমি তোমার দেশে' কবিতাটিকে আংশিক প্রতিনিধিত্ব করে, পুরোটা নয়।পল্লিগ্রাম রূপের আঁধার । কেউ কেউ সেই রূপকে স্মৃতির পাতায় ছবি আঁকেন। কেউ আবার সেই পল্লিগ্রামের সাথে সামগ্রিকভাবে মিশে যেতে চান ।'যাব আমি তোমার দেশে' কবিতায় কবি তাঁর ভাবনায় যে পল্লিগ্রামকে এঁকেছেন সেখানে সেই গ্রামকে প্রকৃতি ঘিরে রেখেছে। গ্রামের মাঠঘাট, মেঠোপথকে অত্যন্ত সূক্ষ্মভাবে তিনি ফুটিয়ে তুলেছেন। তিনি গ্রামের রাস্তার বর্ণনা দিতে বিভিন্ন অনুষঙ্গ টেনেছেন। গ্রামের জীবনধারার ও জনমানবের সরল বৈশিষ্ট্যে কবি মিলেমিশে একাকার হয়েছেন। গ্রামের প্রকৃতি ও প্রকৃতির সমস্ত দানের সাথে নিজেকে অভেদ কল্পনা করে মিশে গেছেন প্রতিটি অনুষঙ্গে। তিনি পাখির সাথে ডাকতে চান, অজানা ফুলের রূপ দেখে মুগ্ধ হন, উদাস বেশে ঘুরে বেড়াবেন । গাছের শাখা দুলিয়ে হাজার রঙের ফুল তুলবেন। চারদিকে আঁধার ঘনিয়ে এলে, নিরালা নিঝুম অন্ধকারে কবি পল্লির অপরূপ সৌন্দর্য অন্বেষণ করবেন। উদ্দীপকে ভাওয়াল পরগনায় অবস্থিত একটি গ্রামের বর্ষাকালের রূপ এবং গ্রামের পাশের মাঠ, বেলাই বিল এসব নিয়ে গ্রামের প্রকৃতি সম্পর্কে আংশিক একটি বর্ণনা বিদ্যমান ।'যাব আমি তোমার দেশে' কবিতায় কবি পল্লিগ্রামের সামগ্রিক সৌন্দর্য চিত্র তুলে ধরেছেন। কিন্তু উদ্দীপকে আংশিক চিত্র ফুটে উঠেছে। তাই বলা যায়, উদ্দীপকটি 'যাব আমি তোমার দেশে' কবিতাটিকে সম্পূর্ণ প্রতিনিধিত্ব করে না, আংশিক প্রতিনিধিত্ব করে ।

Explanation:


Sub-Questions:

================================================================================
Question #5 (ID: 687827)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দাও ফিরে সে অরণ্য, লও এ নগর,/ লও যত লৌহ লোট কাষ্ঠ ও প্রস্তর

হে নবসভ্যতা। হে নিষ্ঠুর 'সর্বগ্রাসী, / দাও সেই তপোবন ‘পুণ্যচ্ছায়ারাশি,

গ্লানিহীন দিনগুলি, সেই সন্ধ্যাস্নান;/ সেই গোচারণ; সেই শান্ত সামগান ।

Options:
ক. “যাব আমি তোমার দেশে' কবিতায় কবি কার দেশে যেতে চান?
খ. ‘দীঘল বাঁকা পন্থখানি' বলতে কবি কী বুঝিয়েছেন।
গ. ‘যাব আমি তোমার দেশে' কবিতার সঙ্গে উদ্দীপকটির সাদৃশ্য ব্যাখ্যা কর ।
ঘ. উদ্দীপকের কবির আকাঙ্ক্ষার সাথে 'যাব আমি তোমার দেশে' কবিতার কবির আকাঙ্ক্ষা কতটা একীভূত? মতামত দাও।


Correct Answer: 

Solution:
কযাব আমি তোমার দেশে' কবিতায় কবি পল্লি-দুলালের দেশে যেতে চান।খ‘দীঘল বাঁকা পন্থখানি’ বলতে কবি পল্লিগ্রামের দীর্ঘ ও আঁকাবাঁকা মেঠোপথকে বুঝিয়েছেন।এই পথটি ধান-কাউনের খেতের ফাঁক দিয়ে চলে গেছে, যেন সরু সুতার মতো। এ পথ গরুর দেহের রেখার মতো এবড়ো-থেবড়ো ও বাঁকা, যা গ্রামীণ পরিবেশের স্বাভাবিক সৌন্দর্য প্রকাশ করে। কবি এ পথেই গ্রামে যেতে চান, কারণ এই পথেই প্রকৃতির সাথে তাঁর মনের যোগসূত্র গড়ে ওঠে।গউদ্দীপকে শহরের কৃত্রিম সভ্যতা থেকে মুক্তির আকাঙ্ক্ষা প্রকাশ পেয়েছে, যা ‘যাব আমি তোমার দেশে’ কবিতার প্রকৃতি অনুসন্ধানী চেতনার সাথে সাদৃশ্যপূর্ণ।‘যাব আমি তোমার দেশে’ কবিতায় কবি শহরের কোলাহল থেকে দূরে পল্লিগ্রামে যেতে চান যেখানে আছে পাখির ডাক, অজানা ফুলের সৌন্দর্য এবং গ্রামীণ নির্জনতা। উদ্দীপকেও কবি শহরের লৌহ কাঠ পাথরের সভ্যতার পরিবর্তে অরণ্য, তপোবন, শান্ত প্রাকৃতিক পরিবেশ ফিরে পেতে চান। দুই কবিতাতেই যান্ত্রিক সভ্যতার পরিবর্তে প্রকৃতি ও গ্রামীণ জীবনের প্রতি এক দুর্নিবার আকর্ষণ লক্ষ করা যায়।এই মিল থেকে বোঝা যায়, প্রকৃতির প্রতি আকর্ষণ ও গ্রামীণ পরিবেশে প্রশান্তির খোঁজ দুই কবিতাতেই মূল চেতনা হিসেবে বিদ্যমান।ঘউদ্দীপকের কবির আকাঙ্ক্ষা এবং 'যাব আমি তোমার দেশে' কবিতার কবির আকাঙ্ক্ষা অনেকটাই একীভূত।‘যাব আমি তোমার দেশে’ কবিতায় কবি শহরের যান্ত্রিকতা থেকে মুক্ত হয়ে পল্লির শান্ত সৌন্দর্যে যেতে চান। গ্রামের রাস্তা, দিঘি, ফুল, পাখি—সবকিছু মিলিয়ে এক জীবন্ত প্রকৃতির কোলে আশ্রয় খোঁজেন। উদ্দীপকেও কবি নগর সভ্যতার নিষ্ঠুরতা থেকে পালিয়ে সেই তপোবন ফিরে পেতে চান, যেখানে শান্তি, নির্জনতা ও প্রকৃতির আশ্রয় মেলে।উভয় কবিতাতেই কবির আকাঙ্ক্ষা প্রকৃতিকে ফিরে পাওয়া এবং কৃত্রিমতা থেকে মুক্তির আকুল আবেদন। তাই বলা যায়, দুটি কবিতার চেতনা ও অনুভব একই স্রোতে প্রবাহিত।

Explanation:


Sub-Questions:

================================================================================
Question #6 (ID: 687829)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
শোন বন্ধু শোন, প্রাণহীন এক শহরের ইতিকথা,
ইটের পাঁজরে লোহার খাঁচায়
দারুণ মর্ম ব্যথা ।
এখানে আকাশ নেই, এখানে বাতাস নেই
এখানে অন্ধ গলির নরকে মুক্তির আকুলতা!

Options:
ক. কবি জসীমউদ্দীন কী নামে খ্যাত ?
খ. কবি কাদের মেঘ-কনে বলে সম্বোধন করেছেন? ব্যাখ্যা কর ।
গ. উদ্দীপকটির সাথে 'যাব আমি তোমার দেশে' কবিতার বৈসাদৃশ্য লেখ।
ঘ. “উদ্দীপকের মুক্তির আকুলতাটি কবিকে গ্রামের প্রতি আকৃষ্ট করেছে।” — যথার্থতা নিরূপণ কর ।


Correct Answer: 

Solution:
ককবি জসীমউদ্দীন 'পল্লিকবি' নামে খ্যাত।খকবিতায় কবি প্রকৃতিকে মেঘ-কনে বলে সম্বোধন করেছেন।এখানে 'মেঘ-কনে' বলতে কবি সেই মেঘকে বোঝাতে চেয়েছেন, যা দূরের কোনো দেশ থেকে ভেসে আসছে, যেন কোনো কল্পনার কনে। এই কনে সজ্জিত হয়ে গ্রামে আসছে, প্রকৃতির রূপে আসছে। কবি তার মনের গভীর ভালোবাসা ও আকাঙ্ক্ষাকে প্রকাশ করেছেন এই রূপক প্রতীকের মাধ্যমে, যা প্রকৃতির প্রতি তার মুগ্ধতাকে প্রতিফলিত করে।গউদ্দীপক এবং 'যাব আমি তোমার দেশে' কবিতার মধ্যে স্পষ্ট বৈসাদৃশ্য লক্ষ্য করা যায়।উদ্দীপকে শহরের অন্ধকার, বদ্ধতা ও নিষ্ঠুরতার করুণ চিত্র অঙ্কন করা হয়েছে। এখানে বর্ণনা করা হয়েছে এক দমবন্ধ পরিবেশ, যেখানে প্রাণ নেই, প্রকৃতি নেই, আছে শুধু লোহার খাঁচায় আবদ্ধ মানুষের কান্না ও মুক্তির আকুলতা। কিন্তু 'যাব আমি তোমার দেশে' কবিতায় এর সম্পূর্ণ বিপরীত চিত্র ফুটে উঠেছে। সেখানে প্রকৃতি উজ্জ্বল, মুক্ত, আনন্দদায়ক। কবি সেই প্রাকৃতিক মুক্তির দেশে যেতে চেয়েছেন, যেখানে ফুল ফোটে, নদী বইছে, পাখি গান গায়।এই বৈসাদৃশ্য কবির হৃদয়ের প্রকৃতি-প্রীতি ও শহরের প্রতি তার বেদনাকে স্পষ্ট করে তোলে। শহরের নির্জীবতা কবিকে গ্রামীণ জীবনের উচ্ছ্বাস ও প্রশান্তির কাছে টানে।ঘ“উদ্দীপকের মুক্তির আকুলতাটি কবিকে গ্রামের প্রতি আকৃষ্ট করেছে”— এই মন্তব্যটি যথার্থ ও গভীর তাৎপর্যপূর্ণ।উদ্দীপকে শহরের নির্মমতা, শ্বাসরুদ্ধ পরিস্থিতি ও মানবিক সংকটের করুণ চিত্র অঙ্কিত হয়েছে। এখানে আকাশ নেই, বাতাস নেই, মানুষের জীবনে কোনো প্রশান্তি নেই। এই বাস্তবতায় মুক্তির আকুলতা একটি প্রধান অনুষঙ্গ হয়ে ওঠে। এর বিপরীতে কবি গ্রামকে দেখেন মুক্তির স্থান, যেখানে প্রকৃতি রয়েছে, সহজতা ও প্রাণবন্ততা আছে। কবির গ্রামমুখী আকর্ষণের পেছনে এই মুক্তির সন্ধানই মূল প্রেরণা হিসেবে কাজ করেছে।তাই বলা যায়, শহরের যান্ত্রিকতা ও নিঃস্বতা কবির মনোজগতে এক ঘোরতর বেদনার সৃষ্টি করেছে এবং সেই বেদনা তাকে গ্রামের স্নিগ্ধ পরিবেশে আশ্রয় নিতে উৎসাহিত করেছে। শহরের সংকীর্ণতা কবিকে গ্রামের মুক্ত পরিবেশের প্রতি গভীরভাবে আকৃষ্ট করেছে।এই কারণেই মন্তব্যটি যথার্থ এবং কবির মানসিক দৃষ্টিভঙ্গিকে স্পষ্টভাবে উপস্থাপন করে।

Explanation:


Sub-Questions:

================================================================================
Question #7 (ID: 687831)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমার বাড়ির ডালিম গাছে

ডালিম ফুলের হাসি,

কাজলা দীঘির কাজল জলে

হাঁসগুলি যায় ভাসি।

আমার বাড়ি যাইও ভোমর,

এই বরাবর পথ,

মৌরী ফুলের গন্ধ শুঁকে

থামিও তব রথ ।

Options:
ক. কবি জসীমউদ্দীনের গ্রামের নাম কী?
খ. ফুলের মালা পেয়ে পল্লিবালা কী ভাববে?
গ. উদ্দীপকে 'যাব আমি তোমার দেশে' কবিতার কোন দিক ফুটে উঠেছে?
ঘ. “উদ্দীপকটি 'যাব আমি তোমার দেশে' কবিতার খণ্ডাংশমাত্র।” — বিশ্লেষণ কর।


Correct Answer: 

Solution:
ককবি জসীমউদ্দীনের গ্রামের নাম তাম্বুলখানা।খকবিতার পল্লিপ্রেমী দৃশ্যের প্রেক্ষিতে এই প্রশ্নের উত্তরে পল্লিবালার মনের ভাব প্রকাশ পায়।ফুলের মালা পেয়ে পল্লিবালা ভাববে, কে যেন নিরবে তার জন্য মালাটি রেখে গেছে। পল্লিগ্রামের নিসর্গপ্রেমী কবি মালাটি রেখে গেছেন এ বিশ্বাসে সে মালাটি যত্ন করে গলায় পরবে। কবির এই নিঃশব্দ প্রেম ও প্রকৃতির আবেগ তার হৃদয়ে এক মধুর কল্পনার সৃষ্টি করবে। এই অনুভবে সে প্রকৃতি ও প্রেমের বন্ধনে আবিষ্ট হয়ে উঠবে।গকবিতাটি প্রকৃতির রূপের প্রতি কবির টান ও পল্লিপ্রেমকে তুলে ধরে।‘যাব আমি তোমার দেশে’ কবিতায় কবি যে পল্লিগ্রামে যেতে চান, উদ্দীপকে সেই গ্রামের সৌন্দর্যের রূপরেখা পাওয়া যায়। এখানে ডালিম ফুলের হাসি, দীঘির জলে ভাসমান হাঁস, মৌরী ফুলের সুবাস প্রাকৃতিক দৃশ্যকে জীবন্ত করে তোলে। এভাবে কবির অভিষ্ট পল্লিপ্রকৃতির জীবনঘনিষ্ঠ রূপ ফুটে উঠেছে। কবির কবিতায় যেমন প্রকৃতির রূপ বর্ণনা, উদ্দীপকেও তাই প্রতিফলিত হয়েছে, যা দু’টির মধ্যে সৌন্দর্যচর্চার মিল নির্দেশ করে।উপসংহারে বলা যায়, উদ্দীপকে কবিতার সেই প্রকৃতির স্নিগ্ধ সৌন্দর্য প্রতিফলিত হয়েছে যা কবি ‘তোমার দেশে’ পেতে চান।ঘমন্তব্যটি যথার্থ ও সুসংগত।‘যাব আমি তোমার দেশে’ কবিতাটি পল্লিপ্রেমের নিদর্শন। কবি এখানে পল্লিগ্রামের প্রকৃতি, জীবন, মানুষের সহজ রূপ ও ভালোবাসার গল্প বলেছেন। এই কবিতার একটি খণ্ডাংশ বা প্রতিফলনই উদ্দীপকে প্রতিফলিত। উদ্দীপকে কবি একটি ঘরের ডালিম ফুল, দীঘির হাঁস, মৌরী ফুলের গন্ধের কথা বলে পল্লির স্বাগত জানান।কবিতায় বিস্তৃতভাবে পল্লিগ্রামের মাঠ, বনের পথ, ধানের খেত, পাখির ডাক, কদমকলি ছড়ানো পথসহ নানা প্রকৃতিক উপমা দিয়ে কবি পাঠককে আমন্ত্রণ জানান পল্লিপ্রেমে। কিন্তু উদ্দীপকে শুধুমাত্র সেই অভিজ্ঞান বা দৃষ্টান্তমাত্র এসেছে, কবিতার সামগ্রিক রূপ নয়।অতএব, বলা যায়, উদ্দীপকটি 'যাব আমি তোমার দেশে' কবিতার একটি খণ্ডাংশমাত্র, যার মাধ্যমে কবিতার মূল ভাবের একাংশ প্রতিফলিত হয়েছে।

Explanation:


Sub-Questions:

================================================================================
Question #8 (ID: 687834)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ওই যে লাউয়ের জাংলা-পাতা ঘর দেখা যায় একটু দুরে

কৃষক-বালা আসছে ফিরে নদীর পথে কলসি পুরে,

ওই কুঁড়েঘর— উহার মাঝেই যে-চিরসুখ বিরাজ করে,

নাইরে সে সুখ অট্টালিকায়, নাইরে সে সুখ রাজার ঘরে।

কত গভীর তৃপ্তি আছে লুকিয়ে যে ওই পল্লি-প্রাণে,

জানুক কেহ নাই বা জানুক সে কথা মোর মনই জানে।

Options:
ক. ‘ধল-দীঘি' অর্থ কী?
খ. “ধান-কাউনের ক্ষেতের ভেতর সরু সুতোর আঁচড় টানি" ব্যাখ্যা কর।
গ. উদ্দীপকটি 'যাব আমি তোমার দেশে' কবিতার সঙ্গে কীভাবে সাদৃশ্যপূর্ণ? ব্যাখ্যা কর।
ঘ. “কত গভীর তৃপ্তি আছে লুকিয়ে যে ওই পল্লি-প্রাণে।” উদ্দীপকের এই চরণটি যেন 'যাব আমি তোমার দেশে” কবিতার কবির গ্রামে ফেরার ব্যাকুলতাকেই তুলে ধরেছে।— মন্তব্যটি বিশ্লেষণ কর।


Correct Answer: 

Solution:
ক‘ধল-দীঘি’ অর্থ হচ্ছে একটি বড় এবং গভীর দীঘি বা পুকুর।খএই চরণটি প্রকৃতির নিসর্গপথ ও গ্রামের সহজ পথের রূপ ব্যাখ্যা করে।ধান ও কাউনের ক্ষেতের মধ্য দিয়ে একটি আঁকাবাঁকা সরু পথ গেছে, যা সরু সুতোর মতো মাঠে আঁচড় টেনেছে। এই পথে হাঁটলে প্রকৃতির নিবিড় অনুভূতি উপলব্ধি করা যায়। গ্রামের মাঠ ও খেতের মাঝখান দিয়ে এমন পথ সাধারণত পল্লিগ্রামে দেখা যায়। কবি এই পথের সৌন্দর্যকে একটি চিত্রকল্পের মাধ্যমে ফুটিয়ে তুলেছেন, যা পল্লিপ্রকৃতির প্রতি তার ভালোবাসা ও গভীর মমত্ববোধকে প্রতিফলিত করে।গপল্লিগ্রামের সহজাত সৌন্দর্য ও সহজ জীবনধারার বর্ণনার মাধ্যমে এই উদ্দীপকটি কবিতাটির সঙ্গে সাদৃশ্যপূর্ণ।‘যাব আমি তোমার দেশে’ কবিতায় কবি পল্লিগ্রামের প্রতি নিজের গভীর আকর্ষণ প্রকাশ করেছেন। সেখানকার মেঠোপথ, পাখির ডাক, ধানের খেত, কদম ফুলে ভরা পথ এবং গ্রামের মানুষের সরলতা কবির মনকে টেনে নিয়ে যায়। এই আকর্ষণই তাঁকে গ্রামে যেতে বাধ্য করে। উদ্দীপকে দেখা যায়, কৃষক-বালা কলসি পুরে নদীপথে ফিরে আসছে, লাউয়ের জাংলা পাতা দিয়ে ঘেরা কুঁড়েঘরেই বিরাজ করছে চিরসুখ। এই চিত্র পল্লির সহজ প্রাণের সুখ এবং প্রকৃতির নিসর্গকে প্রতিফলিত করে।সুতরাং বলা যায়, উভয় লেখায় পল্লির প্রকৃতির রূপ এবং মানসিক প্রশান্তির কথা একইরকমভাবে উপস্থাপিত হয়েছে।ঘমন্তব্যটি যথার্থ এবং যথোপযুক্ত প্রাসঙ্গিকতা বহন করে।‘যাব আমি তোমার দেশে’ কবিতায় কবি পল্লিগ্রামের প্রতি এক গভীর ব্যাকুলতা ও ভালোবাসা প্রকাশ করেছেন। শহরের যান্ত্রিক জীবনের ক্লান্তি দূর করতে তিনি ফিরে যেতে চান সেই প্রকৃতির কোলে, যেখানে স্নিগ্ধতা ও শান্তি রয়েছে।এই কবিতায় কবি ধল-দীঘি, মেঠোপথ, কদমফুল, ডাহুকের ডাক এবং গ্রামের ছেলেমেয়ের প্রাণোচ্ছল জীবনকে তুলে ধরেছেন। এগুলোই তার অন্তরে এক প্রশান্তির আবহ তৈরি করে, যা তাকে গ্রামে যেতে অনুপ্রাণিত করে। উদ্দীপকের “কত গভীর তৃপ্তি আছে লুকিয়ে যে ওই পল্লি-প্রাণে” চরণটি ঠিক এই মনের অভিপ্রায়কেই প্রতিফলিত করে। এতে বোঝা যায় যে, পল্লির সহজ সরল জীবনযাপনই মানুষের অন্তরে গভীর তৃপ্তি এনে দেয়।অতএব, বলা যায় যে, এই চরণটির মাধ্যমে কবির গ্রামে ফেরার আকাঙ্ক্ষা ও শান্তির সন্ধান পাওয়ার বাসনাই প্রকাশিত হয়েছে।

Explanation:


Sub-Questions:

================================================================================
Question #9 (ID: 687836)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ওই যে দেখ নীল-নোয়ান সবুজ ঘেরা-গাঁ,

কলার পাতা দোলায় চামর শিশির ধোয়ায় পা,

সেথায় আছে ছোট কুটির সোনার পাতায় ছাওয়া,

সাঁঝ আকাশের ছড়িয়ে-পড়া আবীর রঙে নাওয়া,

সেই ঘরেতে একলা বসে ডাকছে আমার মা

সেথায় যাব, ও ডাই এবার আমায় ছাড় না ।

Options:
ক. কবি কার কাঁধে হাত রেখে উদাস বেশে ঘুরে বেড়াবেন?
খ. ডাহুক মেয়ে কোথায় আসর মাতায়? ব্যাখ্যা কর।
গ. ‘যাব আমি তোমার দেশে' কবিতার সঙ্গে উদ্দীপকের কবিতার সাদৃশ্য ব্যাখ্যা কর ।
ঘ. “উদ্দীপকটি 'যাব আমি তোমার দেশে' কবিতার পুরো ভাবকে ধারণ করতে ব্যর্থ হয়েছে।” — মন্তব্যটি বিশ্লেষণ কর।


Correct Answer: 

Solution:
ককবি পল্লি-দুলালের কাঁধে হাত রেখে উদাস বেশে ঘুরে বেড়াবেন।খডাহুক পাখিকে মেয়ে রূপে কল্পনা করে কবি তাকে বেতস-কেয়ার বনে আসর মাতাতে দেখিয়েছেন।‘যাব আমি তোমার দেশে’ কবিতায় কবি প্রাকৃতিক দৃশ্যাবলির মধ্যে ডাহুক পাখিকে বিশেষভাবে তুলে ধরেছেন। বনের নির্জনতায় ডাহুক যেন গানের সুরে সুর মিলিয়ে মেয়ের মতো পরিবেশ মাতিয়ে তোলে। এই উপমার মাধ্যমে কবি গ্রামের প্রাকৃতিক নিসর্গকে জীবন্ত রূপ দিয়েছেন। সেই বনে, যেখানে কেয়া আর বেতস গাছ ছায়া ফেলেছে, সেখানে ডাহুকের ডাক যেন আবেগভরা প্রতিধ্বনির মতো প্রকৃতিকে মুগ্ধ করে।গউদ্দীপকটি এবং 'যাব আমি তোমার দেশে' কবিতাটি উভয়ই পল্লিগ্রামের প্রকৃতির রূপ-বর্ণনার মাধ্যমে পাঠকের হৃদয় ছুঁয়ে যায়।‘যাব আমি তোমার দেশে’ কবিতায় কবি পল্লিগ্রামের রঙিন প্রকৃতি, শান্ত নিসর্গ এবং সরল গ্রামীণ জীবনের প্রতি গভীর আকর্ষণ প্রকাশ করেছেন। কলার পাতার দোল, শিশিরে ধোয়া পথ, রক্তকমল ফোটা দীঘি, কদম ফুলের গন্ধ, গ্রামের দুরন্ত ছেলেমেয়েদের খেলাধুলা — সবই একটি জীবন্ত পল্লিচিত্র তৈরি করে। একইভাবে, উদ্দীপকে আমরা দেখতে পাই নীল-নোয়ান সবুজ ঘেরা গ্রাম, সোনার পাতায় ছাওয়া কুটির, আবীর রঙের আকাশ — যা প্রকৃতির অপরূপ সৌন্দর্যকে তুলে ধরে।এই সাদৃশ্য দুই কবিতার প্রকৃতি-নির্ভর ভাবনাকে একসূত্রে গেঁথেছে এবং গ্রামজীবনের প্রতি এক অভিন্ন ভালোবাসা প্রকাশ করেছে।ঘমন্তব্যটি যথার্থ ও সুসংগত।‘যাব আমি তোমার দেশে’ কবিতাটি শুধু প্রাকৃতিক সৌন্দর্য নয়, বরং কবির গ্রামজীবনের প্রতি গভীর আবেগ, আত্মিক টান এবং শিকড়ে ফেরার আকাঙ্ক্ষা প্রকাশ করে। কবি গ্রামে গিয়ে পল্লি-দুলালের সঙ্গে ঘুরবেন, গ্রামের ছেলেমেয়েদের সঙ্গে খেলবেন, অজানা ফুল কুড়োবেন, এবং প্রকৃতির একান্ত নিবিড় সৌন্দর্য অনুভব করবেন। এটি একটি বিস্তৃত, বহুমাত্রিক অভিজ্ঞতা।অন্যদিকে, উদ্দীপকের কবিতাটি গ্রামীণ প্রকৃতির বর্ণনা দিলেও সেটি প্রধানত কবির মায়ের আহ্বানকে কেন্দ্র করে আবর্তিত। এখানে গ্রামে যাওয়ার উদ্দেশ্য প্রকৃতি উপভোগ নয়, বরং মায়ের কোলে ফিরে যাওয়া। ফলে, কবিতাটির আবেগ আলাদা মাত্রায় অবস্থান করে।অতএব, বলা যায়, উদ্দীপকটি প্রকৃতির সৌন্দর্য তুলে ধরলেও ‘যাব আমি তোমার দেশে’ কবিতার মূল ভাব — অর্থাৎ প্রকৃতি ও পল্লিগ্রামের প্রতি প্রাণভরা আকর্ষণ — সম্পূর্ণভাবে ধারণ করতে ব্যর্থ হয়েছে।

Explanation:


Sub-Questions:

================================================================================
Question #10 (ID: 687838)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
তুমি যাবে ভাই যাবে মোর সাথে, ছোট সে কাজল গাঁয়,

গলাগলি ধরি কলা বন; যেন ঘিরিয়া রয়েছে তায় ।

সরু পথ খানি সুতায় বাঁধিয়া

দূর পথিকেরে আনিছে টানিয়া ।

বনের হাওয়ায়, গাছের ছায়ায়, ধরিয়া রাখিবে তায়,

'বুকখানি তার ভরে দেবে বুঝি, মায়া আর মমতায়।

Options:
ক. বেতস কেয়ার বনে আসর মাতায় কে?
খ. কবি কোন পথ দিয়ে পল্লি-দুলালের দেশে যাবেন?
গ. উদ্দীপকের সাথে তোমার পাঠ্যের কোন কবিতার সাদৃশ্য খুঁজে পাও এবং কেন? ব্যাখ্যা কর ।
ঘ. “উদ্দীপকটির নিমন্ত্রণকারী যেন 'যাব আমি তোমার দেশে' কবিতার পল্লি-দুলালের অনুরূপ।”– মতামত দাও ।


Correct Answer: 

Solution:
কবেতস কেয়ার বনে ডাহুক মেয়ে আসর মাতায়।খকবি ধান-কাউনের খেতের ভেতর দিয়ে যাওয়া সরু, আঁকাবাঁকা সুতার মতো পথ দিয়ে পল্লি-দুলালের দেশে যাবেন।‘যাব আমি তোমার দেশে’ কবিতায় কবি গ্রামে যাওয়ার পথে বনের মাঝখান দিয়ে বয়ে যাওয়া সরু পথের উল্লেখ করেছেন, যা গাঁয়ের মেয়ের সিঁথির মতো। সেই পথ কোথাও সিধা কোথাও বাঁকা। কবি সেই পথে প্রকৃতির সান্নিধ্য লাভ করবেন ও পল্লি-দুলালের সঙ্গে ঘুরে বেড়াবেন। এ পথ প্রকৃতির নিবিড় আবেশে আবৃত।গউদ্দীপকের সঙ্গে পাঠ্য কবিতা ‘যাব আমি তোমার দেশে’-এর স্পষ্ট সাদৃশ্য বিদ্যমান।পল্লির সৌন্দর্য ও সহজতায় মুগ্ধ হয়ে মানুষ প্রাকৃতিক পরিবেশে ফিরে যেতে চায়। কবি সেই টানেই পল্লিগ্রামে যেতে চান। উদ্দীপকে কলাবনে ঘেরা ছোট কাজল গাঁ, সরুপথ, গাছের ছায়া ও হাওয়া — সবই প্রকৃতির গভীর টানের চিত্র।‘যাব আমি তোমার দেশে’ কবিতায় পল্লির সৌন্দর্য তুলে ধরে কবি বলেন, তিনি পল্লি-দুলালের সাথে পল্লিগ্রামে যাবেন, যেখানে প্রকৃতির অপার রূপ ছড়িয়ে আছে। ধান-কাউনের খেতের ভেতর দিয়ে যাওয়া পথ, ডাহুকের ডাক, ধলদীঘি, ফুলের মালা সবই পল্লির মমতা ও রূপের চিত্র। একইভাবে উদ্দীপকে দেখা যায়, প্রকৃতি যেন মায়া-মমতা নিয়ে পথিককে ধরে রাখে। এই দৃষ্টিকোণ থেকে দুই কবিতার মধ্যে গভীর সাদৃশ্য খুঁজে পাওয়া যায়।ঘমন্তব্যটি যথার্থ ও যথোপযুক্ত।‘যাব আমি তোমার দেশে’ কবিতায় পল্লি-দুলাল একটি প্রতীক, যে কবিকে আমন্ত্রণ জানায় প্রকৃতির কোলে ফিরিয়ে নিয়ে যেতে। কবি তার কাঁধে হাত রেখে পল্লিগ্রামের পথে হেঁটে যাবেন, প্রকৃতির মায়ায় ডুবে থাকবেন, দুরন্ত ছেলেদের সাথে খেলবেন, ফুল তুলবেন — সবই নিসর্গ উপভোগের আনন্দে ভরা।অন্যদিকে, উদ্দীপকে যে নিমন্ত্রণকারী আছে, সেও তার প্রিয়জনকে ছোট সেই কাজল গাঁয়ে নিয়ে যেতে চায়। সে জানে, কলাবনে ঘেরা সেই গ্রাম, সরু পথ, গাছের ছায়া ও হাওয়া পথিককে মায়া-মমতায় ভরিয়ে তুলবে। নিমন্ত্রণকারী যেমন তার সঙ্গীকে প্রকৃতির অভিজ্ঞতায় সিক্ত করতে চায়, তেমনি কবিতার পল্লি-দুলালও কবিকে আমন্ত্রণ জানায় প্রকৃতির মাঝে ফিরে যেতে।অতএব, বলা যায়, উদ্দীপকের নিমন্ত্রণকারী প্রকৃত অর্থেই ‘যাব আমি তোমার দেশে’ কবিতার পল্লি-দুলালের অনুরূপ।

Explanation:


Sub-Questions:

================================================================================
Question #11 (ID: 687840)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
শহরের দুই বন্ধু শফিক ও আশিক পরিকল্পনা করে এবার গ্রীষ্মের ছুটিতে তাদের গ্রমের বন্ধু শাহেদের বাড়িতে যাবে। তারা কখনো গ্রাম

দেখেনি। বইয়ের পাতায় আর টেলিভিশনে দেখেছে বহুবার, ভালোও লেগেছে কিন্তু সশরীরে যাওয়া হয়নি কখনো। তাই এ সুযোগ তারা

কিছুতেই হাতছাড়া করবে না। তাদের ভালোলাগা আরো শতগুণ বেড়ে গেছে শাহেদ যখন নিজ গ্রামের বন-বনানী, ফুল, পাখি, দিঘি,

শাপলা, মেঠো পথ, ছেলেমেয়েদের দুরন্তপনা ইত্যাদির নয়নাভিরাম বর্ণনা তাদের শুনিয়েছে।

Options:
ক. 'যাব আমি তোমার দেশে' কবিতাটি কে লিখেছেন?
খ. 'যাব আমি তোমার দেশে' কবিতায় গ্রাম্য মেয়ে কেমন করে চলে?
গ. উদ্দীপকে শহুরে দুই বন্ধুর গ্রাম দেখার যে ব্যাকুলতা প্রকাশ পেয়েছে তোমার পাঠ্য পুস্তকের কোন কবিতায় এমন অভিব্যক্তি প্রকাশ পেয়েছে- ব্যাখ্যা কর।
ঘ. উদ্দীপকে শাহেদ তার গ্রামের যে নয়নাভিরাম বর্ণনা করেছেন 'যাব আমি তোমার দেশে' কবিতার আলোকে তার বর্ণনা দাও।


Correct Answer: 

Solution:
ক‘যাব আমি তোমার দেশে’ কবিতাটি লিখেছেন কবি জসীমউদ্দীন।খ‘যাব আমি তোমার দেশে’ কবিতায় গ্রাম্য মেয়ে সরু পথ দিয়ে কদমকলি ছড়িয়ে হেঁটে চলে।এই চিত্রগ্রহণের মাধ্যমে কবি গ্রামের সহজ-সরল, সুন্দর জীবনের একটি রূপ উপস্থাপন করেছেন। এই পথে হাঁটার মধ্যেই পল্লিজীবনের সরলতা ও মাধুর্য প্রকাশ পেয়েছে। সেই গ্রামের পথে কদম ফুল ফোটে, মেঠোপথে বাতাস বইছে আর সেই পথেই গ্রামীণ মেয়ে নিজের স্নিগ্ধ উপস্থিতি নিয়ে এগিয়ে চলে।গউদ্দীপকে শহরের দুই বন্ধুর গ্রাম দেখার যে ব্যাকুলতা প্রকাশ পেয়েছে, তা পাঠ্য কবিতা ‘যাব আমি তোমার দেশে’ তেও প্রকাশিত হয়েছে।শহরের কোলাহল থেকে দূরে গ্রাম সব সময়ই প্রশান্তির আশ্রয় হিসেবে মানুষের মনে স্থান করে নিয়েছে। শহরের বাসিন্দারা বই ও টেলিভিশনে গ্রাম দেখে অভিভূত হয়, কিন্তু বাস্তবে সেই রূপ অনুভব করতে তারা আগ্রহী হয়ে ওঠে।‘যাব আমি তোমার দেশে’ কবিতায় কবি গ্রামে যেতে চেয়েছেন — সেই গ্রামে যেখানে সরু সুতার মতো বাঁকা পথ, কদমকলি ছড়ানো, ধলদিঘি, দুরন্ত ছেলেদের খেলাধুলা এবং প্রকৃতির অপরূপ রূপ রয়েছে। উদ্দীপকের শফিক ও আশিক এই অভিজ্ঞতা পেতে উদগ্রীব। তাই বলা যায়, উভয় ক্ষেত্রেই গ্রাম দেখার আকর্ষণ ও ব্যাকুলতা স্পষ্ট।ঘমন্তব্যটি যথার্থ এবং ব্যাখ্যাযোগ্য।‘যাব আমি তোমার দেশে’ কবিতায় কবি যে পল্লিগ্রামের বর্ণনা দিয়েছেন, সেখানে রয়েছে ধান-কাউনের খেত, বনের শীর্ষে আকাশ, পায়ের কাছে দিক-হারা মাঠ, ডাহুক পাখির ডাক, পল্লি-দুলালের সঙ্গ, মেঠোপথ, ধলদিঘিতে সাঁতার কাটা এবং রক্তকমল তোলা। এই সবকিছু কবির হৃদয়ে এক অনির্বচনীয় টান সৃষ্টি করেছে, যা তাঁকে গ্রামে যেতে বাধ্য করছে।শাহেদ তার বন্ধুদের কাছে নিজের গ্রামের যে বর্ণনা দিয়েছে — বনবনানী, ফুল, পাখি, শাপলা, মেঠোপথ ও দুরন্ত ছেলেমেয়েদের কথায় — তা সম্পূর্ণরূপে কবিতার পল্লিগ্রামের সাথে সাদৃশ্যপূর্ণ। শহরের দুই বন্ধু এই বর্ণনা শুনে যেমন মুগ্ধ হয়েছে, তেমনি কবিও পল্লির টানে আকৃষ্ট হয়ে গ্রামে যাওয়ার সিদ্ধান্ত নিয়েছেন।অতএব, বলা যায়, শাহেদের বর্ণনা কবিতার পল্লিগ্রামের রূপকেই প্রতিফলিত করেছে। এটি শহুরে ও গ্রামীণ জীবনের মধ্যকার চিরন্তন টানকেই প্রকাশ করে।

Explanation:


Sub-Questions:

================================================================================
Question #12 (ID: 687953)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রাখাল ছেলে চরায় ধেনু বাজায় বেণু অশথ-মূলে/ সেই গানেরই পুলক লেগে ধানের খেত ওই উঠল দুলে; সেই গানেরই পুলক লেগে বিলের জলের বাঁধন টুটে/ মায়ের মুখের হাসির মতো কমল-কলি উঠল ফুটে। দুপুরবেলায় ক্লান্ত হয়ে রৌদ্র-তাপে কৃষক ডায়া/ বসল এসে গাছের ছায়ায় কুঞ্জিতে তার স্নিগ্ধ ছায়া মাথার উপর ঘন-নিবিড় কচি কচি ওই যে পাতা,/ ও যেন মার আপন হাতে তৈরি করা মাঠের ছাতা।

Options:
ক. জসীমউদ্দীন কত সালে মৃত্যুবরণ করেন?
খ. “দূর দেশীয় মেঘ-কনে" বলতে কী বোঝানো হয়েছে?
গ. 'যাব আমি তোমার দেশে' কবিতার সাথে উদ্দীপকের সাদৃশ্য লেখ।
ঘ. “উদ্দীপকটি ‘যাব আমি তোমার দেশে' কবিতার একটি দিক প্রকাশ করেছে মাত্র।”– বিশ্লেষণ কর।


Correct Answer: 

Solution:
কজসীমউদ্দীন ১৯৭৬ সালে মৃত্যুবরণ করেন।খ“দূর দেশীয় মেঘ-কনে” বলতে কবি পল্লিগ্রামের আকাশে ভেসে থাকা মেঘকে বুঝিয়েছেন যাকে তিনি নারী মূর্তিরূপে কল্পনা করেছেন।'যাব আমি তোমার দেশে' কবিতায় পল্লিগ্রামের অপূর্ব সৌন্দর্যকে নানা উপমায় বর্ণনা করেছেন কবি। পল্লিগ্রাম, প্রকৃতি যেন তাকে ঘিরে রেখেছে। তার বনের শীর্ষে আকাশ, পায়ের কাছে দিক-হারা মাঠ। গ্রামের আকাশের মেঘকে কবি কন্যারূপে কল্পনা করেছেন। তাই কবি প্রশ্নোক্ত চরণে দূর আকাশের মেঘকে মেঘ-কনে হিসেবে উল্লেখ করেছেন।গপ্রকৃতির সৌন্দর্যচেতনা ও প্রকৃতির অকৃত্রিম পরিবেশ চিত্রণের দিক থেকে উদ্দীপকের সাথে 'যাব আমি তোমার দেশে' কবিতার সাদৃশ্য রয়েছে।বাংলাদেশের পল্লিপ্রকৃতির রূপ অভিন্ন স্নিগ্ধতায় নিবিড় হয়ে থাকে সর্বদা। এই পল্লিপ্রকৃতির আবেশ সবার মনে প্রশান্তি আনে। তাই শহরবাসী মানুষ পল্লিগ্রামে যেতে চায়।‘যাব আমি তোমার দেশে' কবিতায় পল্লি-দুলালের পল্লিগ্রামে কবি যেতে চেয়েছেন। সেই গ্রামকে ঘিরে রেখেছে প্রকৃতির অনিন্দ্য রূপ কবি নানা উপমার সাহায্যে এই রূপ বর্ণনা করেছেন। কবির এই পল্লিগ্রাম বর্ণনায় কবিতায় প্রথমেই কবি বলেন, এর বনের শীর্ষে আকাশ, পায়ের কাছে দিক-হারা মাঠ। সেখানে বেত-কেয়ার বনে ডাহুক ডাকে। এখানে ধান-কাউনের খেতের ভেতর দিয়ে যাওয়া আঁকাবাঁকা মেঠোপথে তিনি হাঁটতে চান। তিনি কল্পনা করেন, পাখির সাথে ডাকবেন, অজানা ফুলের রূপ দেখে মুগ্ধ হবেন।উদ্দীপকে দেখা যায়, রাখাল ছেলে গ্রামীণ পরিবেশে গরু চরায়, অশথ গাছের মূলে বসে বাঁশি বাজায়। এখানে বিলের জলে পদ্মকলি ফোটে, দুপুরের রৌদ্রে গাছের স্নিগ্ধ ছায়ায় কৃষক বিশ্রাম করে। উদ্দীপকে গাছের কচি পাতাকে ছাতা হিসেবে কল্পনা করা হয়েছে। প্রকৃতির এই রূপ বর্ণনায় উদ্দীপক ও কবিতায় সাদৃশ্য রয়েছে।সারকথা : উদ্দীপকে প্রকৃতির সৌন্দর্যচেতনা ও প্রকৃতির অকৃত্রিম পরিবেশ চিত্রণ করা হয়েছে। আর এই বিষয়টি আলোচ্য কবিতার সঙ্গে সদৃশ্য রয়েছে।ঘ“উদ্দীপকটি 'যাব আমি তোমার দেশে' কবিতার একটি দিক প্রকাশ করেছে মাত্র।”– মন্তব্যটি যথার্থ।প্রকৃতির সঙ্গে মানুষের সম্পর্ক চিরন্তন। প্রকৃতির বিভিন্ন অনুষঙ্গ ব্যক্তিমনে প্রবলভাবে প্রভাব ফেলে। তাই তো মানুষ প্রকৃতির সঙ্গে মিশে একাকার হয়ে যায়। হৃদয় দিয়ে অনুভব করে প্রকৃতির সৌন্দর্য।‘যাব আমি তোমার দেশে' কবিতায় কবি পল্লিগ্রামে যেতে চেয়েছেন। কবিতার পুরো অংশজুড়ে কবি তার অনিন্দ্য অপরূপ ছবি এঁকেছেন। কবির বর্ণনার সেই পল্লিগ্রাম অকৃত্রিম প্রাকৃতিক পরিবেশের এক চমৎকার বর্ণনা। কবি গ্রামীণ অনুষঙ্গগুলোকে অত্যন্ত সুনিপুণভাবে ফুটিয়ে তুলেছেন। গ্রামের মেঠোপথ, দুরন্ত জীবন সমস্ত কিছুর সাথে মিশে গেছেন কবি নিজেও। কবিতায় দেখা যায় কবি পল্লিগ্রামের বর্ণনা দিচ্ছেন যেখানে বনের শীর্ষে আকাশ, পায়ের কাছে দিকহারা মাঠ। সেখানে বেত-কেয়ার বনে ডাহুক ডাকে। কবি এই গ্রামের মেঠোপথে হাঁটতে চেয়েছেন, দস্যি ছেলেদের সাথে খেলা করতে চেয়েছেন, ধলদিঘিতে সাঁতার কাটতে চেয়েছেন, পাখির সাথে ডাকতে চেয়েছেন। কিন্তু উদ্দীপকে দেখা যায়, রাখাল ছেলের বাঁশি বাজানোর চিত্র, গরু চরানোর কথা; ধানখেত, বিলের জল, কদম-কলি, গাছের স্নিগ্ধ ছায়া এসবের বর্ণনা, যা মূল কবিতার প্রকৃতি চিত্রণের একটি অংশ।উদ্দীপকে গ্রামীণ পরিবেশ ও প্রকৃতির চিত্র উঠে এসেছে কিন্তু সেখানে কবি সেসব অনুষঙ্গের সাথে একীভূত হননি। 'যাব আমি তোমার দেশে” কবিতার কবি পল্লিপ্রকৃতির অনুষঙ্গের সঙ্গে নিজেকে সম্পৃক্ত করতে চেয়েছেন। তাই বলা যায়, উদ্দীপকটি ‘যাব আমি তোমার দেশে' কবিতার একটি দিক প্রকাশ করেছে।

Explanation:


Sub-Questions:

================================================================================
Question #13 (ID: 687956)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আবার আসিব আমি বাংলার নদী মাঠ খেত ভালোবেসে

জলাঙ্গীর ঢেউয়ে ভেজা বাংলার এ সবুজ করুণ ডাঙায়;

হয়তো দেখিবে চেয়ে সুদর্শন উড়িতেছে সন্ধ্যার বাতাসে;

হয়তো শুনিবে এক লক্ষ্মীপেঁচা ডাকিতেছে শিমুলের ডালে;

হয়তো খইয়ের ধান ছড়াতেছে শিশু এক উঠানের ঘাসে;

রূপসার ঘোলা জলে হয়তো কিশোর এক সাদা ছেঁড়া পালে

ডিঙা বায়; রাঙা মেঘ সাঁতরায়ে অন্ধকারে আসিতেছে নীড়ে

দেখিবে ধবল বুক; আমারেই পাবে তুমি ইহাদের ভিড়ে।

Options:
ক. বিজলি-পেড়ে শাড়ির আঁচলটি কে নাড়ে?
খ. “সে পথ দিয়ে যাব আমি পল্লি-দুলাল তোমার দেশে,” – কোন পথ দিয়ে? ব্যাখ্যা কর ।
গ. উদ্দীপকটি 'যাব আমি তোমার দেশে' কবিতার সঙ্গে কোন দিক থেকে সাদৃশ্যপূর্ণ? ব্যাখ্যা কর ।
ঘ. উদ্দীপকের মূলভাব কি ‘যাব আমি তোমার দেশে' কবিতার মূলভাবের সঙ্গে একসূত্রে গাঁথা? উত্তরের পক্ষে মতামত দাও।


Correct Answer: 

Solution:
কবিজলি-পেড়ে শাড়ির আঁচলটি নাড়ে মেঘ-কনেরা।খ“সে পথ দিয়ে যাব আমি পল্লি-দুলাল তোমার দেশে” বলতে কবি দীর্ঘ বাঁকা মেঠোপথ দিয়ে যাওয়ার কথা বলেছেন।'যাব আমি তোমার দেশে' কবিতায় কবি পল্লিগ্রামে যেতে চেয়েছেন। এ কবিতায় পল্লিপ্রকৃতির প্রতি কবির গভীর অনুরাগ প্রকাশ পেয়েছে। কবি ধান-কাউনের খেতের ভেতর দিয়ে সরু সুতার মতো পথে যেতে চেয়েছেন। গাঁয়ের মেয়েরা কদম-কলি ছড়িয়ে সেই পথে হেঁটে চলে। সেই পথের দুপাশ থেকে জানা-অজানা ফুলের সুবাস ভেসে আসে। এমন পথ দিয়ে কবি যাবেন বলেই প্রশ্নোক্ত কথাটি বলেছেন।গউদ্দীপকটি ‘যাব আমি তোমার দেশে' কবিতার সঙ্গে বাংলার সবুজ-শ্যামল প্রকৃতির বর্ণনার দিক থেকে সাদৃশ্যপূর্ণ।বাংলাদেশ প্রকৃতির লীলাভূমি। স্বদেশের প্রতি মানুষের গভীর অনুরাগের মূলে এদেশের গ্রামীণ প্রকৃতি। এদেশের মানুষের জীবনের সঙ্গে গ্রামীণ প্রকৃতি ও পরিবেশ নিবিড়ভাবে জড়িয়ে থাকে। উদ্দীপকে কবির জন্মভূমির প্রতি গভীর অনুরাগ প্রকাশ পেয়েছে। তিনি বাংলার নদী-মাঠ, খেতকে ভালোবেসে জলাঙ্গীর ঢেউয়ে ভেজা বাংলার সবুজ করুণ ডাঙায় ফিরে আসতে চেয়েছেন। কবি সন্ধ্যার বাতাসে সুদর্শন ওড়া, শিমুলের ডালে লক্ষ্মীপেঁচার ডাক, উঠানে খইয়ের ধান ছড়াতে থাকা শিশু, রূপসার ঘোলা জল, কিশোরের ছেঁড়া পালের ছোট নৌকা বেয়ে চলা ইত্যাদি বর্ণনা করেছেন। কারণ এসবের মধ্যেই কবি মিশে আছেন।এই দিকটি 'যাব আমি তোমার দেশে' কবিতায় প্রতিফলিত গ্রামীণ প্রকৃতির সঙ্গে সাদৃশ্যপূর্ণ। কবিও এখানে পল্লি-দুলালের তথা গ্রামীণ প্রকৃতির নানা কিছু তুলে ধরেছেন। সবুজ-শ্যামল প্রকৃতির বর্ণনার দিক থেকে উদ্দীপক এবং 'যাব আমি তোমার দেশে' কবিতার মধ্যে সাদৃশ্য বিদ্যমান।ঘউদ্দীপকের মূলভাব ‘যাব আমি তোমার দেশে' কবিতার মূলভাবের সঙ্গে একসূত্রে গাঁথা— এ কথা বলা যায় বাংলার গ্রামীণ প্রকৃতির প্রতি কবিদ্বয়ের গভীর অনুরাগের দিক থেকে।স্বদেশের প্রকৃতির সঙ্গে মানুষের সম্পর্ক অবিচ্ছেদ্য। গ্রামীণ প্রকৃতির প্রতি মানুষের অনুরাগ মানুষকে সতেজ করে তোলে। মানুষ পল্লিপ্রকৃতি থেকে অনেক দূরে থাকলেও হৃদয়ে ধারণ করে পল্লির প্রতি নিখাদ ভালোবাসা। উদ্দীপকের কবিতাংশে কবি বাংলার নদী-মাঠ-খেত ভালোবেসে আবার ফিরে আসতে চেয়েছেন। 'যাব আমি তোমার দেশে' কবিতায় কবি ধান-কাউনের খেতের মাঝ দিয়ে পল্লিগ্রামে যেতে চেয়েছেন। প্রকৃতির বুকে ফিরে যাওয়ার প্রত্যাশার এই বিষয়টি পরস্পর সাদৃশ্যপূর্ণ।'যাব আমি তোমার দেশে' কবিতায় কবি পল্লিগ্রামে গিয়ে দস্যি ছেলেদের সঙ্গে খেলা করা এবং ধলদিঘিতে সাঁতার কেটে রক্তকমল তুলে আনার প্রত্যাশা করেছেন, যা উদ্দীপকের কিশোরের সাদা ছেঁড়া পালে ছোট নৌকা বেয়ে চলার সঙ্গে সাদৃশ্যপূর্ণ। একই সঙ্গে প্রকৃতির প্রতি কবিদ্বয়ের অনুরাগও অভিন্ন। 'যাব আমি তোমার দেশে' কবিতার আঁধার ঘনানো সন্ধ্যার বর্ণনার সঙ্গে উদ্দীপকের সাদা বকদের রাঙা মেঘ সাঁতরে নীড়ে ফিরে আসার চিত্রে মিল রয়েছে। তাই বলা যায়, বাংলার গ্রামীণ প্রকৃতির প্রতি কবিদ্বয়ের গভীর অনুরাগের দিক থেকে উদ্দীপকের মূলভাব ও কবিতার মূলভাব একসূত্রে গাঁথা।

Explanation:


Sub-Questions:

================================================================================
Question #14 (ID: 687958)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মনে পড়ে গেল মামাবাড়ির কথা, ছেলেবেলায় মামার সঙ্গে কচুরিপানাভর্তি পুকুরে নেমে পানা টেনে পাড়ে ছুড়ে ছুড়ে ফেলতাম আর মাঝে

মধ্যেই সেই পানার ভিতর থেকে কই মাছ লাফিয়ে পড়ত ডাঙায়, সে কী আনন্দ তখন, মামা গান গেয়ে উঠতেন খুব চেনা একটি সুর,

বাংলার মাঠের সুর; একলা পথ চলার সুর; নিজের সঙ্গে কথা বলার সুর; নিজের সঙ্গে চারদিকের গাছপালা প্রকৃতির কথা বলার সুর,

যাত্রাপালার ভাষায় যাকে আমরা বলি বিবেকের গান— সেই গানের সুর, যেন সেই সুরের আবছা একটা রূপ কোথা থেকে কত দূর থেকে

ভেসে এলো আমার কানে ।

Options:
ক. দূর দেশের মেঘ-কনেরা মাথায় কী নিয়ে দাঁড়ায়?
খ. কবি পল্লি-দুলালের দেশে কীভাবে যেতে চেয়েছেন? বুঝিয়ে দাও ।
গ. উদ্দীপকটি 'যাব আমি তোমার দেশে' কবিতার সঙ্গে কোন দিক থেকে সাদৃশ্যপূর্ণ? ব্যাখ্যা কর ।
ঘ. মিল থাকলেও ‘যাব আমি তোমার দেশে' কবিতার সম্পূর্ণ ভাব উদ্দীপকে প্রতিফলিত হয়নি। মন্তব্যটির যথার্থতা প্রমাণ কর।


Correct Answer: 

Solution:
কদূর দেশের মেঘ-কনেরা মাথায় জলের ঝারি নিয়ে দাঁড়ায়।খকবি পল্লি-দুলালের দেশে দীর্ঘ বাঁকা পথ ধরে যেতে চেয়েছেন।‘যাব আমি তোমার দেশে” কবিতায় কবি আদরের পল্লি-দুলালের দেশে তথা পল্লিগ্রামে যেতে চেয়েছেন। পল্লিগ্রাম, প্রকৃতি যেন তাকে ঘিরে রেখেছে। তার বনের শীর্ষে আকাশ, পায়ের কাছে দিক হারা মাঠ। সেখানে বেত-কেয়ার বনে ডাহুক ডাকে। সেখানে ধান-কাউনের খেতের ভেতর দিয়ে সরু সুতার মতো দীর্ঘ বাঁকা পথ গেছে। সেই পথে গাঁয়ের মেয়ে কদমকলি ছড়িয়ে হেঁটে চলে। কবি সেই পথে যাবেন 'পল্লি-দুলালের দেশে।গউদ্দীপকটি ‘যাব আমি তোমার দেশে' কবিতার সঙ্গে পল্লি-প্রকৃতির বৈচিত্র্যের দিক থেকে সাদৃশ্যপূর্ণ।বাংলাদেশ প্রাকৃতিক সৌন্দর্যের এক লীলানিকেতন। এদেশের গ্রামীণ প্রকৃতি খুব সুন্দর। চারদিকে সবুজের ছবির মতো সারি সারি গ্রাম, দিগন্তবিস্তৃত ফসলের মাঠ, বন-বনানী, পাখির ডাক— সব মিলিয়ে মনোমুগ্ধকর এক দেশ।উদ্দীপকে পল্লি-প্রকৃতির রূপবৈচিত্র্য ধরা পড়েছে। এখানে ছেলেবেলায় মামারবাড়ি বেড়াতে গিয়ে মামার সঙ্গে কচুরিপানাভর্তি পুকুরে নেমে কচুরিপানা টেনে তুলে মাছ ধরা, মামার কণ্ঠে গান শোনা, পল্লিবাংলার মানুষের কণ্ঠের চেনা সুরের গান মনে দাগ কাটার কথা বলা হয়েছে। উদ্দীপকের পল্লিপ্রকৃতির এই দিকটি 'যাব আমি তোমার দেশে' কবিতার পল্লিপ্রকৃতির রূপবৈচিত্র্যের বর্ণনার সঙ্গে সাদৃশ্যপূর্ণ। অপার সৌন্দর্যের টানেই কবি পল্লি-দুলালের দেশে তথা পল্লিগ্রামে যেতে চেয়েছেন। সবুজ প্রকৃতি সেই গ্রামকে ঘিরে রেখেছে। সেখানে বনের শীর্ষে আকাশ, পায়ের নিচে দিক হারা মাঠ, কেয়া বনে ডাহুকের ডাক— সব মিলিয়ে মনোমুগ্ধকর অবস্থা। কবি ধান-কাউনের খেতের মাঝ দিয়ে সুতার মতো সরু পথ গাঁয়ের মেয়ের মাথার সিঁথির মতো পথ ধরে তিনি যাবেন। স্নিগ্ধ প্রকৃতির এই অপরূপ সৌন্দর্য চেতনা উদ্দীপকেও প্রকাশ পেয়েছে।সারকথা : পল্লিপ্রকৃতির সৌন্দর্য উদ্দীপক ও 'যাব আমি তোমার দেশে' কবিতায় অভিন্নভাবে প্রতিফলিত হয়েছে।ঘমিল থাকলেও 'যাব আমি তোমার দেশে' কবিতার সম্পূর্ণ ভাব উদ্দীপকে প্রতিফলিত হয়নি— মন্তব্যটি যথার্থ।পল্লিপ্রকৃতির কোলে যাদের বেড়ে ওঠা তারা স্বভাবতই প্রকৃতি অনুরাগী হয়। প্রকৃতির রূপমুগ্ধ মানুষ নানাভাবে পল্লিপ্রকৃতির সঙ্গে জড়ানো স্মৃতি কথা বলে থাকে। তাতে পল্লিজীবনের প্রকৃত বাস্তবতা প্রতিফলিত হয়।উদ্দীপকে গ্রামের প্রকৃতি ও প্রকৃতিসংলগ্ন মানুষের কথা বলা হয়েছে। এখানে বর্ণনাকারী তার মামাবাড়িতে ঘটে যাওয়া ছেলেবেলার কথা বলেছে। সেখানে গ্রামের কচুরিপানাভর্তি পুকুরে সে তার মামার সঙ্গে কচুরিপানা টেনে পাড়ে তুলেছে এবং সেই পানার ভেতর থেকে কই মাছ লাফিয়ে পড়েছে। ছেলেবেলার সেই আনন্দ সে যেমন পেয়েছে তেমনই তার মামাও আনন্দে গান গেয়ে উঠেছেন। তার সেই গানে গ্রামীণ জীবনের সুর প্রতিফলিত হয়েছে। এই দিকটি 'যাব আমি তোমার দেশে' কবিতায় প্রতিফলিত গ্রামীণ প্রকৃতি ও জীবনের সঙ্গে সাদৃশ্যপূর্ণ। উদ্দীপকে যে ধরনের পুকুরের কথা বলা হয়েছে, তার সঙ্গে কবিতার মিল আছে।'যাব আমি তোমার দেশে' কবিতার কবি পল্লি-দুলালের কাছে তথা পল্লি-প্রকৃতির মাঝে যাওয়ার কথা বলেছেন। তিনি দীর্ঘ বাঁকা পথ ধরে গ্রামে যাবেন ধান-কাউনের খেতের ভেতর দিয়ে। এই গ্রামীণ প্রকৃতির সঙ্গে উদ্দীপকের মিল থাকলেও কবির গ্রামে যাওয়ার ইচ্ছার কোনো প্রতিফলন উদ্দীপকে নেই। অজানা ফুলের সুবাস, পাখির ডাক, দস্যি ছেলেদের খেলাধুলা, ধল-দীঘিতে সাঁতার কাটা ইত্যাদি বিষয়ও উদ্দীপকে নেই। এসব দিক থেকে প্রশ্নোক্ত মন্তব্যটি যথার্থ।

Explanation:


Sub-Questions:

