================================================================================
Question #1 (ID: 694892)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Barisal Board | Tags: Barisal Board
--------------------------------------------------------------------------------
Question:
মনির সাহেব একজন সাধারণ ব্যবসায়ী। করোনাকালে তার ব্যবসায়ে ব্যাপক লোকসান হয়। তিনি ব্যাংক থেকে টাকা লোন নিয়ে ব্যবসায়ের কাজে লাগিয়েছেন। ব্যাংক লোন সময়মতো পরিশোধ করতে না পারায় তার পাঁচতলা বাড়িটি নিলামে ওঠে। স্ত্রী-পুত্র ও কন্যাদের নিয়ে তিনি ভীষণ দুশ্চিন্তায় পড়েন। কোনো উপায় বের করতে না পেরে, শেষে তিনি তার মামাতো ভাই হাবিবের নিকট টাকা ধার চান। কিন্তু হাবিব বলে যদি সে তার পাঁচতলা বাড়ির অর্ধেক তার নামে লিখে দেয়, তাহলে সে তাকে টাকা ধার হিসেবে দেবে। একথা শুনে মনির সাহেব কিংকর্তব্যবিমূঢ় হয়ে পড়েন।

Options:
ক. বজরা কোন ঘাটে থেমেছিল?
খ. তাহেরা শেষ পর্যন্ত বহিপীরের সঙ্গে যেতে চায় কেন? ব্যাখ্যা কর।
গ. উদ্দীপকের মনির সাহেবের বাড়ি হারানো ঘটনার সঙ্গে 'বহিপীর' নাটকের হাতেম আলির মিল কীসে?- ব্যাখ্যা কর।
ঘ. "উদ্দীপকের হাবিব এবং 'বহিপীর' নাটকের বহিপীরের কূটকৌশল একই সূত্রে গাথা- মন্তব্যটি বিশ্লেষণ কর।


Correct Answer: 

Solution:
কবজরা ডেমরা ঘাটে থেমেছিল। [math]\\[/math]
 খহাশেমদের পরিবারকে আসন্ন বিপদের হাত থেকে রক্ষা করতে তাহেরা কৃতজ্ঞতা প্রকাশে বহিপীরের সঙ্গে যেতে চায়।'বহিপীর' নাটকে তাহেরা বৃদ্ধ পিরকে বিয়ে করতে না চাওয়ায় সে বাড়ি থেকে পালিয়ে আসে এবং ঘটনাক্রমে হাশেমদের বজরায় আশ্রয় পায়। বহিপীর তাহেরাকে খুঁজতে খুঁজতে ঘটনাক্রমে সেখানে হাজির হন এবং তাহেরাকে সঙ্গে নিয়ে যাওয়ার চেষ্টা করেন। তাহেরা প্রথমে বহিপীরের সঙ্গে যেতে রাজি না হলেও পরে যেতে চায়। এর কারণ সে জানতে পারে যে তার যাওয়ার বিনিময়ে বহিপীর হাশেমদের' জমিদারি বাঁচাতে জমিদার হাতেম আলিকে টাকা দেবেন। তাই উপকারী ও আশ্রয়দাতার পরিবারকে নিঃস্ব হওয়ার হাত থেকে রক্ষা করার জন্য তাহেরা বহিপীরের সঙ্গে যেতে চায়। [math]\\[/math]
 গউদ্দীপকের মনির সাহেবের বাড়ি হারানোর ঘটনার সঙ্গে 'বহিপীর' নাটকের হাতেম আলির জমিদারি হারানোর মিল রয়েছে।মানুষের জীবন হলো নদীর মতো। নদী যেমন একদিকে ফুল ভাঙে আবার অন্যদিকে কূল গড়ে তোলে, তেমনই উত্থান-পতনের মধ্য দিয়েই মানুষের জীবন অতিবাহিত হয়। কখনো হয়ে ওঠে অর্থবিত্তের প্রাচুর্যে ঘেরা জীবন, আবার কখনো কালের করাল গ্রাসে হারাতে হয় সবকিছু।উদ্দীপকের মনির সাহেব একজন সাধারণ ব্যবসায়ী। করোনাকালে তার ব্যবসায়ে ব্যাপক ক্ষতি হয়। ব্যাংক লোন সময়মতো পরিশোধ করতে না পারায় তার পাঁচতলা বাড়িটি নিলামে ওঠে। তখন তিনি স্ত্রী-সন্তানদের নিয়ে ভীষণ দুশ্চিন্তায় পড়েন। 'বহিপীর' নাটকের ক্ষয়িষ্ণু জমিদার হাতেম আলির অবস্থাও একই রকম। সূর্যাস্ত আইনের কবলে পড়ে তিনি তার জমিদারি হারাতে বসেন। তখন তিনি তার স্ত্রী ও যুবক সন্তান হাশেম আলিকে নিয়ে ভীষণ দুশ্চিন্তায় পড়েন যা উদ্দীপকের মনির সাহেবের সঙ্গে সাদৃশ্যপূর্ণ। এভাবে উদ্দীপকের মনির সাহেবের বাড়ি হারানোর ঘটনার সঙ্গে 'বহিপীর' নাটকের হাতেম আলির জমিদারি হারানোর মিল রয়েছে। [math]\\[/math]
 ঘ"উদ্দীপকের হাবিব এবং 'বহিপীর' নাটকের বহিপীরের কূটকৌশল একই সূত্রে গাঁথা"- মন্তব্যটি যথার্থ।মানুষের জীবনের অবস্থা সব সময় একই রকম থাকে না। মানুষ নানা সময় নানা রকম বিপদে পড়ে। তখন তারা অন্যের কাছে সাহায্যের জন্য যায়। কিন্তু কিছু মানুষ অন্যের বিপদের সুযোগ নেয়। সাহায্য করার বিনিময়ে নিজেদের স্বার্থ হাসিল করে।'বহিপীর' নাটকের বহিপীর এমন সুযোগেরই সদ্ব্যবহার করতে চায়। তার পলাতক স্ত্রী তাহেরা ক্ষয়িষ্ণু জমিদার হাতেম আলির বজরায় আশ্রয় নেয়। ঘটনাচক্রে বহিপীরও জমিদারের বজরায় আশ্রয় নেন। তিনি কৌশলে জানতে পারেন তার বিবি তাহেরা এই বজরাটিতেই আছে। এদিকে ক্ষয়িষ্ণু জমিদার সূর্যাস্ত আইনের কবলে পড়ে জমিদারি হারাতে বসেছেন। এটা বহিপীর জানতে পেরে কৌশলের আশ্রয় নেন। তিনি হাতেম আলিকে অর্থ সাহায্য করার বিনিময়ে তাহেরাকে ফিরে পেতে চান। এখানে বহিপীর হাতেম আলির অসহায়ত্বের সুযোগে কূটকৌশল অবলম্বন করেন।উদ্দীপকের মনিরের মামাত ভাই হাবিবের মধ্যেও একই রূপ পরিলক্ষিত হয়। করোনার কবলে পড়ে মনির যখন তার পাঁচতলা ভবন হারাতে বসেন তখন তিনি হাবিবের কাছে সাহায্য চান। হাবিবও এখানে মনিরের অসহায়ত্বে কূটকৌশল রচনা করে। সে পাঁচতলা বাড়ির অর্ধেক তার নামে দিতে বলে। আসলে উদ্দীপকের হাবিব এবং নাটকের বহিপীর উভয়ই সুযোগসন্ধানী। অন্যের বিপদে সাহায্য করার নামে তারা নিজেদের স্বার্থ হাসিলের চেষ্টা করেন। এসব দিক বিচারে তাই বলা যায়, উদ্দীপকের হাবিব এবং 'বহিপীর' নাটকের বহিপীরের কূটকৌশল একই সূত্রে গাঁথা।

Explanation:


Sub-Questions:

================================================================================
Question #2 (ID: 694885)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Barisal Board | Tags: Barisal Board
--------------------------------------------------------------------------------
Question:
৮ম শ্রেণির মেধাবী ছাত্রী রূপা চার বছর আগে এক আকস্মিক দুর্ঘটনায় বাবা-মা হারিয়ে চাচার বাড়িতে আশ্রয় নিয়ে চাচাতো ভাই-বোনদের সঙ্গে পড়ালেখা করছে। অত্যন্ত মেধাবী বলে তার পড়াশুনা মেনে নিতে পারে না চাচি। চাচি রূপার বিয়ের জন্য উঠেপড়ে লাগে। শেষ পর্যন্ত চাচাকে রাজি করিয়ে এক মধ্য বয়সি ফল ব্যবসায়ীর সঙ্গে বিয়ে ঠিক করে ফেলে। বিয়ে নিশ্চিত জেনে রূপা নিরুপায় হয়ে উপজেলা নির্বাহী কর্মকর্তার শরণাপন্ন হয়।

Options:
ক. কে ছাপাখানা দিতে চেয়েছিল?
খ. "তার চোখে পানি নাই বটে, কিন্তু বুক নিশ্চয় ফেটে যাচ্ছে।" কেন তা ব্যাখ্যা কর।
গ. উদ্দীপকের রূপার বিয়ে 'বহিপীর' নাটকের কোন সামাজিক সমস্যাকে চিহ্নিত করে?- তা ব্যাখ্যা কর।
ঘ. 'বহিপীর' নাটকের তাহেরা যদি উদ্দীপকের রূপার ভূমিকায় অবতীর্ণ হতো তাহলে নাটকের পরিণতি ভিন্ন হতো। মন্তব্যটি বিশ্লেষণ কর।


Correct Answer: 

Solution:
কজমিদারপুত্র হাশেম ছাপাখানা দিতে চেয়েছিল। [math]\\[/math]
 খ'তার চোখে পানি নাই বটে, কিন্তু বুক নিশ্চয় ফেটে যাচ্ছে।'- পিতার মনের অবস্থা বোঝাতে হাশেম এ কথাটি বলেছে।'বহিপীর' নাটকে জমিদার হাতেম আলির জমিদারি সূর্যাস্ত আইনে নিলাম হতে বসেছে। শহরে গিয়েও তিনি টাকা সংগ্রহ করতে পারেনিন। হাশেম বুঝতে পারে যে, সূর্যাস্ত আইনের কবলে পড়ে তার বাবার বহুদিনের জমিদারি হাতছাড়া হতে চলেছে। তাই দুঃখে তার বাবার বুক ফেটে যাচ্ছে। অথচ বাইরের দিক থেকে দেখলে চোখে। যেন সেই দুঃখের কোনো পানি নেই। আসলে নিজের এই দুঃখের কথা তিনি পরিবারের কাউকে জানাতে চাননি। জমিদারি হারানোর কথা নিজের মধ্যে পুষে রেখেছিলেন বলেই বাবার কষ্টের কথা চিন্তা করে হাশেম প্রশ্নোক্ত কথাটি বলেছে। [math]\\[/math]
 গউদ্দীপকের রূপার বিয়ে 'বহিপীর' নাটকের বাল্যবিয়ে ও কুসংস্কারাচ্ছন্ন সামাজিক সমস্যাকে চিহ্নিত করে।আমাদের সমাজব্যবস্থায় নারীরা বরাবরই অবহেলিত। তাদের এমনভাবে দাবিয়ে রাখা হয় যেন কোনো সিদ্ধান্ত নিতে না পারে। তাদেরকে সমাজ যেভাবে চালায় সেভাবেই চলতে হয়। কুসংস্কার, বাল্যবিয়ে ইত্যাদি নারীদের এগিয়ে যাওয়ার পথে প্রধান বাধা।উদ্দীপকের রূপা কুসংস্কারের বেড়াজালে আবস্থ। সে অষ্টম শ্রেণিতে পড়ে আর ভীষণ মেধাবীও। কিন্তু পিতৃ-মাতৃহীন রূপার শত্রু হয় তার চাচি। সে তার চাচাকে বুঝিয়ে এক মধ্যবয়সী ফল ব্যবসায়ীর সাথে রূপার বিয়ে ঠিক করে, যা মূলত বাল্যবিয়ের মতো সামাজিক সমস্যা। 'বহিপীর' নাটকের তাহেরাকে তার বাবা ও সৎমা পণ্যাশোর্ধ্ব বহিপীরের সাথে বিয়ে দেয়। তাহেরার নিজের কোনো সিদ্ধান্ত নেওয়ার অধিকার থাকে না। পরে সে স্বেচ্ছায় গৃহত্যাগ করে নিজেকে বাঁচানোর চেষ্টা করে। উদ্দীপকের রূপা ও 'বহিপীর' নাটকে তাহেরার বিয়ের ক্ষেত্রে নারীদের সিদ্ধান্ত নেওয়ার অনধিকারের বিষয়টি তো স্পষ্টই, সেই সাথে এটি বাল্যবিয়ের মতো অন্যতম একটি সামাজিক সমস্যা। এভাবে উদ্দীপকের রূপার বিয়ে 'বহিপীর' নাটকের বাল্যবিয়ে ও কুসংস্কারাচ্ছন্ন সামাজিক সমস্যাকে চিহ্নিত করে। [math]\\[/math]
 ঘ'বহিপীর' নাটকের তাহেরা যদি উদ্দীপকের রূপার ভূমিকায় অবতীর্ণ হতো তাহলে নাটকের পরিণতি ভিন্ন হতো। মন্তব্যটি যথার্থ।পুরুষতান্ত্রিক সমাজব্যবস্থায় নারীরা বরাবরই শোষিত। সমাজ তাদের এগিয়ে যাওয়ার পথে প্রধান বাধা। নানা কুসংস্কার, ধর্মভীরুতা ইত্যাদির নামে সমাজ তাদের দাবিয়ে রাখে। সমাজ তাদের যেভাবে ইচ্ছা চালিত করে। তবে আশার কথা হলো আধুনিক সচেতন নারীরা নিজেদের অধিকার আদায়ে তৎপর।'বহিপীর' নাটকের অন্যতম প্রধান চরিত্র তাহেরা। বাবা ও সৎমা জোর করে পঞ্চাশোর্ধ্ব বহিপীরের সাথে তার বিয়ে দেয়। স্বাধীনচেতা নারী তাহেরা তখন এ বিষয়টি মানতে পারে না। সে বাড়ি থেকে পালিয়ে জমিদারের বজরায় আশ্রয় নেয়। ঘটনাক্রমে সেই বজরায় বহিপীরও আশ্রয় নেন। তিনি যখন তাহেরাকে জমিদারের কাছে দাবি করেন তখন জমিদারপুত্র বাদ সাধে। সে শেষ পর্যন্ত তাহেরাকে বহিপীরের হাত থেকে রক্ষা করে।পিতৃমাতৃহীন রূপার চাচি মধ্যবয়সী ফল ব্যবসায়ীর সাথে তার বিয়ে ঠিক করে। তখন রূপা উপজেলা নির্বাহী কর্মকর্তার শরণাপন্ন হয়। আর নাটকের তাহেরা নানা ঘটনার মধ্য দিয়ে নতুন দিনের ঠিকানা পায়। তাই বলা যায়, 'বহিপীর' নাটকের তাহেরা যদি উদ্দীপকের রূপার ভূমিকায় অবতীর্ণ হতো তাহলে নাটকের পরিণতি ভিন্ন হতো।

Explanation:


Sub-Questions:

================================================================================
Question #3 (ID: 694736)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards: Dhaka Board | Tags: Dhaka Board
--------------------------------------------------------------------------------
Question:
নছিমনের বাবা একজন চা-শ্রমিক। দরিদ্রতার কারণে নছিমনের বাবা বয়স্ক এক ব্যবসায়ীর সাথে তার বিয়ে ঠিক করে। কিন্তু নছিমন এ বিয়েতে রাজি হয়নি। পরিবারের সবাই মিলে তাকে জোর করে ব্যবসায়ীর হাতে তুলে দিতে চাইলে প্রতিবেশী যুবক শিশির এর প্রতিবাদ করে। ফলে নছিমনের অসম বিয়ে ভেঙে যায়। অবশেষে, বিনা যৌতুকে নছিমনকে বিয়ে করার সিদ্ধান্ত নেয় যুবক শিশির।

Options:
ক. সূর্যাস্ত আইন কী?
খ. বহিপীর নিজেকে পরাজিত শত্রু ভাবে কেন?
গ. উদ্দীপকের নছিমন চরিত্রটি 'বহিপীর' নাটকের কোন চরিত্রের সাথে সাদৃশ্যপূর্ণ? ব্যাখ্যা করো।
ঘ. উদ্দীপকের শিশিরের সিদ্ধান্তটি 'বহিপীর' নাটকের লেখকের প্রত্যাশা পূরণ করতে সমর্থ হয়েছে কি? যুক্তিসহ তোমার মতামত দাও।


Correct Answer: 

Solution:
কসূর্যাস্ত আইন হলো জমিদারি ব্যবস্থায় নির্ধারিত দিনে সূর্যাস্তের পূর্বে রাজস্ব জমা দেওয়ার আইন।[math]\\[/math]
 খতাহেরাকে পাবার জন্য সব চেষ্টা ব্যর্থ হওয়ায় বহিপীর নিজেকে পরাজিত শত্রু ভেবেছেন।বয়স্ক পীরকে স্বামী হিসেবে মেনে নিতে না পেরে তাহেরা বিয়ের রাতেই পালিয়ে যায় এবং ঘটনাক্রমে জমিদারের বজরায় স্থান পায়। অন্যদিকে, পালিয়ে যাওয়া স্ত্রীর খোঁজে বেরিয়ে পীর সাহেব ঝড়ের কবলে পড়ে কাকতালীয়ভাবে সে বজরাতেই আশ্রয় নেন। এসময় জমিদার পত্নীর কাছ থেকে এ বজরায় স্ত্রী তাহেরার উপস্থিতির কথা জানতে পেরে তিনি তাকে ফিরিয়ে নিতে সচেষ্ট হন। এজন্য তিনি কূটকৌশলেরও আশ্রয় গ্রহণ করেন। কিন্তু তাহেরা জমিদার পুত্র হাশেমের হাত ধরে চলে যাওয়ায় তার সব চেষ্টা ব্যর্থতায় পর্যবসিত হয়। এজন্য তিনি নিজেকে পরাজিত শত্রু ভেবেছেন।উত্তরের সারবস্তু: তাহেরাকে পাবার জন্য সব চেষ্টা ব্যর্থ হওয়ায় বহিপীর নিজেকে পরাজিত শত্রু ভেবেছেন।[math]\\[/math]
 গউদ্দীপকের নছিমন চরিত্রটি 'বহিপীর' নাটকের তাহেরা চরিত্রের সাথে সাদৃশ্যপূর্ণ।'বহিপীর' নাটকের অন্যতম প্রধান চরিত্র তাহেরা। পারমার্থিক কল্যাণের আশায় তাহেরার বাবা ও সত্মা বৃদ্ধ পীরের সঙ্গে তার বিয়ে ঠিক করলে তাহেরা তাতে সম্মত হয় না। অসম বয়সি এই বিয়ে ঠেকাতে বিয়ের রাতেই সে পালিয়ে যেতে বাধ্য হয়। পরবর্তীতে পীর সাহেবের সাথে দেখা হলে তাহেরা এ সম্পর্ককে অস্বীকার করে।উদ্দীপকের নছিমন দরিদ্র পরিবারের মেয়ে। তার বাবা একজন চা-শ্রমিক। তার সামান্য আয়ে সংসার চালানোই দায়। একারণে অবস্থাসম্পন্ন বয়স্ক ব্যবসায়ীর সাথে তিনি মেয়ের বিয়ে ঠিক করেন। কিন্তু অসম এ বিয়ের সিদ্ধান্ত নছিমন মেনে নিতে পারে না। অবশেষে প্রতিবেশী যুবক শিশিরের সহায়তায় এ বিয়ে ভাঙতে সে সক্ষম হয়। একইভাবে, 'কাকতাড়ুয়া' উপন্যাসের তাহেরাও বৃদ্ধ পীরের সঙ্গে বিয়ের বিষয়টি মেনে নেয়নি। প্রতিবাদ স্বরূপ বিয়ের রাতেই সে পালিয়ে যায়। অর্থাৎ আলোচ্য উপন্যাসের তাহেরা এবং উদ্দীপকের নছিমন উভয়ের পরিস্থিতি এবং প্রতিবাদী মানসিকতার ধরন প্রায় একই। এদিক থেকে চরিত্র দুটির মধ্যে সাদৃশ্য প্রতীয়মান হয়।উত্তরের সারবস্তু: 'বহিপীর' নাটকের তাহেরা এবং উদ্দীপকের নছিমন উভয়েই বয়স্ক ব্যক্তির সঙ্গে বিয়ের বিষয়ে অসম্মত ছিল। পরিবাবের চাপেও তারা বিয়েতে রাজি হয়নি, যা তাদের মধ্যে সাদৃশ্য রচনা করেছে।[math]\\[/math]
 ঘঅন্যায়ের বিরুদ্ধে প্রতিবাদী মানসিকতা প্রকাশে উদ্দীপকের শিশিরের সিদ্ধান্তটি 'বহিপীর' নাটকের লেখকের প্রত্যাশা পূরণ করতে পেরেছে।'বহিপীর' নাটকের নায়িকা তাহেরা। পরকালীন সুখ-সমৃদ্ধির আশায় তাহেরার সৎ মা ও বাবা বৃদ্ধ পীরের সঙ্গে তার বিয়ে ঠিক করেন। কিন্তু স্বাধীনচেতা তাহেরা তাতে রাজি ছিল না। এমন পরিস্থিতিতে বিয়ের রাতেই সে ঘর ছেড়ে পালাতে বাধ্য হয় এবং সবশেষে জমিদার পুত্র হাশেম আলির হাত ধরে ভবিষ্যতের পথে পা বাড়ায়।উদ্দীপকে নছিমন নামের এক দরিদ্র মেয়ের কথা বলা হয়েছে। তার চা-শ্রমিক পিতা এক অবস্থাপন্ন বয়স্ক ব্যবসায়ীর সাথে তার বিয়ে ঠিক করে। পরিবারের বাকি সদস্যরাও বিয়েতে রাজি হওয়ার জন্য নছিমনকে চাপ দেয়। তারা নছিমনের অনিচ্ছা সত্ত্বেও জোর করে তার বিয়ের ব্যবস্থা করে। বিষয়টি দেখে শিশির নামের এক যুবক নছিমনকে সাহায্য করতে এগিয়ে আসে। অবশেষে বিনা যৌতুকে বিয়ে করে নছিমনকে অসম বিয়ের হাত থেকে সে বাঁচায়।'বহিপীর' নাটকে তাহেরার অমতে তার বাবা-মা এক বৃদ্ধ পীরের সঙ্গে অল্পবয়সি তাহেরার বিয়ে ঠিক করেন। তাই নিজেকে বাঁচাতে একরকম বাধ্য হয়েই সে পালিয়ে আসে এবং জমিদারের বজরায় আশ্রয় নেয়। কিন্তু ঘটনাক্রমে তাহেরাকে খুঁজতে এসে পীর সাহেবও এ বজরাতেই ওঠেন। এমন পরিস্থিতিতে জমিদার পুত্র হাশেম আলি তাহেরাকে সমর্থন দেয় এবং অসম বিয়ের হাত থেকে রক্ষা করতে তাহেরার হাত ধরে সে বেরিয়ে যায়। একইরূপ বাস্তবতায়, উদ্দীপকের শিশিরও নছিমনকে বিনা যৌতুকে বিয়ে করে অসম বিয়ের হাত থেকে বাঁচায়, যা হাশেম আলির মধ্য দিয়ে প্রকাশিত লেখকের প্রত্যাশাকেই তুলে ধরে। সংগত কারণেই উদ্দীপকের শিশিরের সিদ্ধান্তটি 'বহিপীর' নাটকের লেখকের প্রত্যাশাকে প্রতিফলিত করছে।উত্তরের সারবস্তু: অসম ও অযৌক্তিক বিয়ের হাত থেকে নছিমনকে বাঁচাতে শিশির তাকে বিয়ে করার সিদ্ধান্ত নেয়। পরিস্থিতি অনুযায়ী তার এই যথোচিত সিদ্ধান্তের কারণেই নছিমন রক্ষা পায়। সংগত কারণেই শিশিরের সিদ্ধান্ত লেখকের প্রত্যাশাকে ধারণ করে।

Explanation:


Sub-Questions:

================================================================================
Question #4 (ID: 694740)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards: Dinajpur Board | Tags: Dinajpur Board
--------------------------------------------------------------------------------
Question:
অষ্টম শ্রেণিতে পড়া অবস্থায় সালমার বাবা সালমাকে বিয়ে দিতে চাইলে সে স্কুলের শিক্ষকদের সাহায্য নিয়ে বিয়ে ভেঙে দেয়। উপবৃত্তির অর্থ দিয়ে তার পড়াশোনা চালিয়ে যেতে থাকে। মাধ্যমিক ও উচ্চ মাধ্যমিক পাশ করে এখন সে বিশ্ববিদ্যালয়ে পড়ার স্বপ্ন দেখছে। সালমার বাবা তার ভুল বুঝতে পেরে মেয়েকে উচ্চশিক্ষায় শিক্ষিত হওয়ার জন্য উৎসাহ জোগায়।

Options:
ক. সামান্য স্নেহ না থাকলে কী মারা যায়?
খ. 'আমি কি বকরি-ঈদের গরু-ছাগল নাকি?' এ উক্তির কারণ কী?
গ. উদ্দীপকের সালমা 'বহিপীর' নাটকের তাহেরার যে মানসিকতাকে ধারণ করে তা ব্যাখ্যা করো।
ঘ. "উদ্দীপকটি 'বহিপীর' নাটকের মূল ভাবধারাকে স্পর্শ করতে পারেনি"–মন্তব্যটি বিশ্লেষণ করো।


Correct Answer: 

Solution:
কসামান্য স্নেহ না থাকলে রুহ মারা যায়।[math]\\[/math]
 খকোরবানির পশুকে যেমন তার অমতে জবাই করা হয়, তেমনি তাহেরাকেও তার অমতে বিয়ে দেওয়া প্রসঙ্গে আলোচ্য উক্তিটি করা হয়েছে।কোরবানির পশুকে জবাই করতে তার কোনো ইচ্ছা-অনিচ্ছার মূল্য দেওয়া হয় না। মানুষের প্রয়োজনে তাকে জবাই হতে হয়। তেমনি তাহেরাকেও তার ইচ্ছার বিরুদ্ধে বৃদ্ধ পীরের সাথে বিয়ে দেওয়া হয়। কিন্তু সে যে কোরবানির পশুর মতো নির্বাক নয়, সে বিষয়টি বোঝবার জন্যই তাহেরা প্রশ্নোক্ত উক্তিটি করেছে।উত্তরের সারবস্তু: তাহেরার বিয়ের সময় কেউ তার মতামত নেওয়ার প্রয়োজন মনে করেনি। তাই ক্ষোভে তাহেরা প্রশ্নোক্ত কথাটি বলেছিল।[math]\\[/math]
 গউদ্দীপকের সালমা 'বহিপীর' নাটকের তাহেরার প্রতিবাদী মানসিকতাকে ধারণ করে।'বহিপীর' নাটকের তাহেরাকে বৃদ্ধ পীরের সাথে জোর করে বিয়ে দিলে সে বাড়ি থেকে পালিয়ে যায়। ঘটনাক্রমে জমিদার হাতেম আলির বজরায় তার বহিপীরের সাথে আবার দেখা হয়। জমিদারপত্নী খোদেজা তাহেরাকে বহিপীরের হাতে তুলে দিতে চাইলে তাহেরা এর প্রতিবাদ করে।উদ্দীপকের সালমার বাবা তাকে ছোটো বয়সে বিয়ে দিতে চাইলে সে স্কুলের শিক্ষকদের সাহায্য নিয়ে বিয়ে ভেঙে দেয়। সে তার পড়াশোনা শেষ করতে চায় উচ্চশিক্ষা নিয়ে। এ কারণেই সে তার অল্পবয়সে বিয়ে দেওয়ার জন্য প্রতিবাদ করে। 'বহিপীর' নাটকের তাহেরাও অসম বয়সি পীরকে স্বামী হিসেবে মানতে না পেরে বাড়ি থেকে পালিয়ে গিয়ে প্রতিবাদ করেছে। নিজের স্বার্থরক্ষার জন্য প্রতিবাদী চেতনার দিকটিই উদ্দীপকের সালমা ও 'বহিপীর' নাটকের তাহেরার মধ্যে সাদৃশ্য সৃষ্টি করেছে।উত্তরের সারবস্তু: 'বহিপীর' নাটকের তাহেরা এবং উদ্দীপকের সালমা উভয়ই প্রতিবাদী চরিত্রে। অন্যের চাপিয়ে দেওয়া সিদ্ধান্তের বিরুদ্ধে তারা প্রতিবাদে সোচ্চার হয়েছে।[math]\\[/math]
 ঘসামাজিক কুসংস্কার ও ধর্মব্যবসায়ের দিকটি না থাকায় উদ্দীপকটি 'বহিপীর' নাটকের মূল বিষয়বস্তুকে ধারণ করতে পারেনি।'বহিপীর' নাটকের বহিপীর অত্যন্ত ধূর্ত ও বাস্তব জ্ঞানসম্পন্ন মানুষ। তিনি অশিক্ষিত সাধারণ মানুষের ধর্মবিশ্বাসকে পুঁজি করে নিজের পীরব্যবসায় পরিচালনা করেন। সারা বছর তিনি মুরিদদের বাড়িতে ঘুরে ঘুরে অর্থ সংগ্রহ করেন। এমনকি বৃদ্ধ বয়সে মুরিদের অল্পবয়সি মেয়ে তাহেরাকে বিয়ে করেন। অসম বয়সি বিয়ে মানতে না পেরে তাহেরা বাড়ি থেকে পালিয়ে যায়।উদ্দীপকের সালমা অষ্টম শ্রেণির ছাত্রী। তার বাবা তাকে বিয়ে দিতে চাইলে সে স্কুলের শিক্ষকদের সহায়তায় বিয়ে ভেঙে দেয়। সালমা তার উপবৃত্তির টাকা দিয়ে নিজের পড়াশুনার খরচ চালায় এবং বিশ্ববিদ্যালয়ে পড়ে উচ্চশিক্ষিত হওয়ার স্বপ্ন দেখে। সালমার বাবাও নিজের ভুল বুঝতে পেরে সালমা তাকে উচ্চশিক্ষার জন্য উৎসাহ দেয়।'বহিপীর' নাটকের তাহেরা ও উদ্দীপকের সালমা দুজনই অল্পবয়সে বিয়ে করতে চায়নি। তাই তাহেরা বিয়ের রাতে পালিয়ে যায় আর সালমা তার বিয়েটা ভেঙে দেয়। কিন্তু আলোচ্য নাটকে তাহেরার বিয়ের বিষয়টি ছাড়াও তৎকালীন পীর প্রথার নানা দিক তুলে ধরা হয়েছে। মূলত বহিপীরের ভণ্ডামির মুখোশ উন্মোচন করাই এ নাটকের মূল প্রতিপাদ্য। তাই বলা যায় যে, প্রশ্নোক্ত মন্তব্যটি যথার্থ।উত্তরের সারবস্তু: 'বহিপীর' নাটকে নাট্যকার সামাজিক কুসংস্কার ও ধর্মব্যবসায়ীদের স্বরূপ উন্মোচন করেছেন। উদ্দীপকে এ বিষয় অনুপস্থিত।

Explanation:


Sub-Questions:

================================================================================
Question #5 (ID: 694749)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards:  | Tags: Comilla Board
--------------------------------------------------------------------------------
Question:
পিতার দরিদ্রতার সুযোগ নিয়ে পার্শ্ববর্তী গ্রামের প্রভাবশালী ও ধনবান কছির মিয়া রেশমাকে বিয়ের প্রস্তাব দেয়। বাবা এ বিয়েতে রাজি থাকলেও রেশমা রাজি হয়নি। সে নিজের পায়ে দাঁড়িয়ে বাবাকে সহযোগিতা করতে চায়। রেশমাকে রাজি করাতে না পেরে কছির মিয়া শেষ মুহূর্তে পিছু হটতে বাধ্য হয়।

Options:
ক. "একজন চেঁচামেচি করে আর একজন কাঁদে"–উক্তিটি কার?
খ. "ইহা পরাজিত শত্রুর শেষ দাবি"–বুঝিয়ে লেখো।
গ. উদ্দীপকের কছির মিয়ার শেষ মুহূর্তের চেতনার মধ্যে 'বহিপীর' নাটকের সাদৃশ্যপূর্ণ দিকটি ব্যাখ্যা করো।
ঘ. "উদ্দীপকের রেশমা 'বহিপীর' নাটকের তাহেরার মতোই জেগে ওঠা নারীর প্রতিচ্ছবি।"—মন্তব্যটির যথার্থতা যাচাই করো।


Correct Answer: 

Solution:
ক"একজন চেঁচামেচি করে আর একজন কাঁদে"–উক্তিটি জমিদার হাতেম আলির।[math]\\[/math]
 খ'ইহা পরাজিত শত্রুর শেষ দাবি' বলতে বোঝানো হয়েছে বহিপীর যখন তার সবরকম কূটকৌশল চালাতে ব্যর্থ হয়েছেন তখনই হাতেম আলিকে টাকা গ্রহণের অনুরোধ জানিয়ে এই কথা বলেছেন।বহিপীর তার স্ত্রী তাহেরাকে তার সাথে নিয়ে যাওয়ার জন্য বিভিন্ন কুবুদ্ধি ও কূটকৌশল প্রয়োগ করেন। হাতেম আলির জমিদারি রক্ষার জন্য অর্থ দিয়ে তার বিনিময়ে তাহেরাকে তার হাতে তুলে দিতে চাপ প্রয়োগ করেন। কিন্তু সকল চেষ্টা ব্যর্থ হওয়ার পর বহিপীর নিজেকে পরাজিত হিসেবে মেনে নেন। এবং হাতেম আলির জমিদারি রক্ষার জন্য প্রয়োজনীয় অর্থ বিনা শর্তে গ্রহণ করার জন্য অনুরোধ জানিয়ে উপর্যুক্ত উক্তিটি করেন।উত্তরের সারবস্তু: কূটকৌশলে ব্যর্থ হওয়ার পর হাতেম আলির কাছে শেষ আবদার করেছেন বোঝাতে প্রশ্নোক্ত কথাটি বলা হয়েছে।[math]\\[/math]
 গউদ্দীপকের কছির মিয়ার শেষ মুহূর্তের চেতনার সাথে 'বহিপীর' নাটকের বহিপীর চরিত্রের বাস্তবজ্ঞানের সাদৃশ্য লক্ষ করা যায়।'বহিপীর' নাটকের কেন্দ্রীয় চরিত্রের নাম বহিপীর। তিনি অত্যন্ত ধূর্ত প্রকৃতির মানুষ। অশিক্ষিত মানুষের কুসংস্কারাচ্ছন্নতা ও ধর্মীয় বিশ্বাসকে কাজে লাগিয়ে তিনি তার ধর্মব্যবসায় পরিচালনা করেন। কিন্তু নাটকের শেষে হাশেমের সঙ্গে তাহেরার পালিয়ে যাওয়াকে মেনে নেওয়ার মাধ্যমে তার বুদ্ধিমত্তা ও বাস্তবজ্ঞানের পরিচয় ফুটে ওঠে।উদ্দীপকের কছির মিয়ার মাঝেও আমরা বাস্তবজ্ঞানের বিষয়টি লক্ষ করি। গ্রামের দরিদ্র পিতার অসহায়ত্বের সুযোগ নিয়ে তার মেয়েকে বিয়ে করতে চায় কছির মিয়া। মেয়ের বাবা উজ্জ্বল ভবিষ্যতের কথা চিন্তা করে বিয়েতে রাজি হয়। কিন্তু রেশমা এ অসম বিয়েতে কোনো মতেই রাজি হয় না। রেশমাকে রাজি করাতে না পেরে কছির মিয়া পিছু হটে। যেমনটি আমরা লক্ষ করি আলোচ্য নাটকের বহিপীর চরিত্রে। অর্থাৎ দুজনই বাস্তবজ্ঞানের কারণে বাস্তবতাকে মেনে নিয়ে লক্ষ্য থেকে সরে গিয়ে বুদ্ধিমত্তার পরিচয় দিয়েছে। কেননা, দুজনই চেতনাগত দিক থেকে ছিল অভিন্ন।উত্তরের সারবস্তু: উদ্দীপকের কছির মিয়ার শেষ মুহূর্তের চেতনার সাথে 'বহিপীর' নাটকের বহিপীর চরিত্রের বাস্তবজ্ঞানের সাদৃশ্য লক্ষ করা যায়।[math]\\[/math]
 ঘজীবন সম্পর্কে সচেতনতা ও উপলব্ধিতে উদ্দীপকের রেশমাকে 'বহিপীর' নাটকের তাহেরার মতোই অগ্রগামী বলা যায়।'বহিপীর' নাটকের অন্যতম অর্থবহু চরিত্র তাহেরা। সে অন্যায়ের বিরুদ্ধে আপসহীন, গুরুত্বপূর্ণ, নির্ভীক এবং অধিকারসচেতন। সে জীবনযাপন করতে চায় অন্যায় বিয়ে মেনে নেয় না। জীবনের প্রতিটি পদক্ষেপে সচেতন থেকে সে সিদ্ধান্ত নেয় এবং কাঙ্ক্ষিত লক্ষ্যে উপনীত হয়। আলোচ্য নাটকের তাহেরার মধ্যে আমরা এমন বৈশিষ্ট্যই লক্ষ করি।উদ্দীপকের রেশমা তার জীবন সম্পর্কে বেশ সচেতন ছিল। পিতার দরিদ্রতার সুযোগ নিয়ে পার্শ্ববর্তী গ্রামের প্রভাবশালী কছির মিয়া তাকে বিয়ে করতে চায়। তার বাবা তাকে অভাব-অনটনের কারণে বিয়ে দেওয়ার কথা ভাবলেও সে রাজি হয় না। সে নিজের পায়ে দাঁড়িয়ে বাবাকে সহযোগিতা করতে চায় এবং এক সময় সে তার বাবাকে বোঝাতে সক্ষমও হয়। তার জীবনসচেতনতার ফলেই এমনটা সম্ভব হয়েছে। আলোচ্য নাটকের তাহেরার মাঝেও আমরা এ গুণটি দেখতে পাই।'বহিপীর' নাটকের তাহেরাও রহিমার মতো জীবনসচেতন। তার বাবা ও সৎমা তাকে জোর করে বহিপীরের সঙ্গে বিয়ে দেয়। বহিপীরের সঙ্গে তাহেরার বয়সের ব্যবধান অনেক। তা সত্ত্বেও নিজের অমতে তাকে বিয়ে দিলে সে প্রতিবাদ করে। বাড়ি থেকে পালিয়ে নিজেকে রক্ষা করে। বহিপীর নানাভাবে তাহেরাকে বশ করতে চাইলেও তাহেরা অধিকার রক্ষায় দৃঢ় থাকে। সে যুক্তি দিয়ে নিজের অধিকারের বিষয়টি তুলে ধরে। অন্যদিকে, আলোচ্য উদ্দীপকের রেশমাও জীবনসচেতন মেয়ে হওয়ায় তাহেরার মতো তার সমস্যাকে শক্তহাতে মোকাবিলা করতে পেরেছে। সুতরাং বলা যায়, জীবন সম্পর্কে সচেতনতা ও উপলব্ধিতে উদ্দীপকের রেশমা 'বহিপীর' নাটকের তাহেরার মতোই অগ্রগামী—উক্তিটি যথার্থ।উত্তরের সারবস্তু: জীবন সম্পর্কে সচেতনতা ও উপলব্ধিতে উদ্দীপকের রেশমাকে 'বহিপীর' নাটকের তাহেরার মতোই অগ্রগামী বলা যায়।

Explanation:


Sub-Questions:

================================================================================
Question #6 (ID: 694752)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards: Dhaka Board | Tags: Dhaka Board
--------------------------------------------------------------------------------
Question:
রীনা অষ্টম শ্রেণিতে পড়া এক মেধাবী ছাত্রী। বড়ো হয়ে সে ডাক্তার হবার স্বপ্ন দেখে। কিন্তু তার বাবা কুয়েতপ্রবাসী এক মাঝবয়সি লোকের সাথে তার বিয়ে ঠিক করে। রীনা তার বাবাকে অনেক বোঝানোর চেষ্টা করেও ব্যর্থ হলে বান্ধবীদের সাথে এ বিষয়ে পরামর্শ করে। বিয়ের দিন তার বান্ধবীরা পুলিশ নিয়ে উপস্থিত হয়ে বাল্যবিবাহের হাত থেকে রীনাকে উদ্ধার করে। রীনা এখন তার স্বপ্ন পূরণে উদ্যমী।

Options:
ক. জমিদার পুত্রের নাম কী?
খ. 'আমার সবকিছু উচ্ছন্নে যাবে'–হাতেম আলির একথা বলার কারণ কী?
গ. উদ্দীপকে রীনার মনোভাবের সাথে 'বহিপীর' নাটকের কোন চরিত্রের মিল রয়েছে? ব্যাখ্যা করো।
ঘ. "উদ্দীপকটিতে 'বহিপীর' নাটকের আংশিকভাব ফুটে উঠেছে।"-মন্তব্যটির উপযুক্ততা নিরূপণ করো।


Correct Answer: 

Solution:
কজমিদার পুত্রের নাম হাশেম আলি।[math]\\[/math]
 খজমিদারি বাঁচাতে ব্যর্থ হলে হাতেম আলির সব স্বপ্ন-পরিকল্পনা ধূলিসাৎ হয়ে যাবে— এ বিষয়টি বোঝাতে প্রশ্নোক্ত উক্তিটি করা হয়েছে।সূর্যাস্ত আইনের কবলে পড়ে হাতেম আলি তার জমিদারি হারাতে বসেছেন। শহুরে বন্ধু আনোয়ার উদ্দিন টাকা দিবে বলেও তাকে নিরাশ করে। এমতাবস্থায় জমিদারি নিলামে ওঠার চিন্তায় হাতেম আলি খুবই উদ্বিগ্ন। বস্তুত, তার সবকিছুই এই জমিদারির ওপর নির্ভরশীল। তাই জমিদারি হারানোর আশঙ্কায় তিনি বহিপীরকে উদ্দেশ্য করে প্রশ্নোক্ত কথাটি বলেছেন।উত্তরের সারবস্তু: জমিদারি হারানোর প্রেক্ষিতে নিজের সব স্বপ্ন ধূলিসাৎ হয়ে যাবে ভেবে হাতেম আলি প্রশ্নোক্ত কথাটি বলেছেন।[math]\\[/math]
 গউদ্দীপকের রীনার মনোভাবের সাথে 'বহিপীর' নাটকের তাহেরা চরিত্রের মিল রয়েছে।'বহিপীর' নাটকে তাহেরা এক প্রতিবাদী চরিত্র। বৃদ্ধ পীর সাহেবের সঙ্গে অসম বিয়েকে সে মেনে নিতে পারেনি। তাই অনাকাঙ্ক্ষিত বিয়ে ভাঙতে সে পালিয়ে যেতে বাধ্য হয়। এ ঘটনার মধ্য দিয়ে তাহেরার প্রতিবাদী এবং স্বাধীনচেতা মনোভাবের বহিঃপ্রকাশ ঘটেছে। উদ্দীপকের রীনা অষ্টম শ্রেণিতে পড়ে। পড়াশোনাতেও সে যথেষ্ট ভালো। তা সত্ত্বেও রীনার বাবা তার মতামতকে উপেক্ষা করে কুয়েত প্রবাসী এর মাঝবয়সি ব্যক্তির সাথে তার বিয়ে ঠিক করে। এমন পরিস্থিতিতে বাধ্য হয়েই রীনা তার বন্ধুদের সাথে পরামর্শ করে পুলিশের সহায়তায় বিয়ে বন্ধ করে। একইভাবে, 'বহিপীর' নাটকের তাহেরাও একজন প্রতিবাদী নারী। একারণে বৃদ্ধ পীর সাহেবের সাথে অসম বিয়েকে সে মেনে নেয়নি। অর্থাৎ উদ্দীপকের রীনা এবং আলোচ্য উপন্যাসের তাহেরা উভয়েই অধিকার সচেতন ও প্রতিবাদী নারী। এদিক থেকে তাদের চরিত্রের সাদৃশ্য প্রতীয়মান হয়।উত্তরের সারবস্তু: বহিপীর' নাটকের তাহেরা এবং উদ্দীপকের রীনা উভয়েই বয়স্ক ব্যক্তির সঙ্গে বিয়েতে অসম্মত ছিল। পরিবাবের চাপেও তারা বিয়েতে রাজি হয়নি, বরং নিজেকে রক্ষা করতে কৌশল নিয়েছে। এদিক থেকে তাদের চরিত্রের সাদৃশ্য প্রতীয়মান হয়।[math]\\[/math]
 ঘরীনা চরিত্রের মধ্য দিয়ে কেবল 'বহিপীর' নাটকের তাহেরার প্রতিবাদী ভূমিকা তুলে ধরায় উদ্দীপকটিতে এ নাটকের আংশিক ভাবই প্রতিফলিত হয়েছে।'বহিপীর' নাটকটি আবর্তিত হয়েছে এক বৃদ্ধ পীরকে কেন্দ্র করে। অত্যন্ত ধূর্ত এই পীর সাহেব শেষ বয়সে সেবা-যত্ন পাবার আশায় মুরিদের কিশোরী কন্যা তাহেরাকে বিয়ে করতে চান। এছাড়াও নাটকটিতে পীরপ্রথার অন্তঃসারশূন্যতাসহ কুসংস্কার ও প্রথাবদ্ধ জীবনধারার বিপরীতে প্রগতিশীল ও মানবিক জীবনধারার জয় দেখানো হয়েছে। তাহেরা ও হাশেম আলি সে জাগরণের অগ্রপথিক।উদ্দীপকে রীনা নামের বাল্যবিবাহের শিকার এক স্কুল ছাত্রীর প্রসঙ্গ উপস্থাপিত হয়েছে। পড়াশোনায় ভালো হওয়া সত্ত্বেও তার বাবা অষ্টম শ্রেণি পড়ুয়া এই ছাত্রীর বিয়ে ঠিক করে। কিন্তু পড়াশোনায় আগ্রহী রীনা মাঝবয়সি বরকে মেনে নিতে পারে না। এ বিষয়ে নিজের অমতের কথা বাবাকে বোঝাতে ব্যর্থ হয়ে সে বন্ধুদের সঙ্গে পরামর্শ করে। অবশেষে পুলিশের সহায়তায় বাল্যবিবাহের হাত থেকে সে রক্ষা পায়।'বহিপীর' নাটকে তাহেরার বাবা-মা এক বৃদ্ধ পীরের সঙ্গে অল্পবয়সি তাহেরার বিয়ে ঠিক করেন। কিন্তু অমত সত্ত্বেও তৎকালীন রক্ষণশীল সমাজে এর সুরাহা সম্ভব ছিল না। তাই একরকম বাধ্য হয়েই তাকে পালিয়ে আসতে হয়। পক্ষান্তরে, উদ্দীপকের রীনা বন্ধুদের সহায়তায় এবং পুলিশের হস্তক্ষেপে বাল্যবিবাহের হাত থেকে নিষ্কৃতি পায়। এক্ষেত্রে নাটকের তাহেরার বৃদ্ধ পীরের সাথে অসম বিয়ে মেনে না নিয়ে নিজ অবস্থানে স্থিত থাকার দিকটি উদ্দীপকের রীনার ঘটনাবর্তের মধ্য দিয়ে প্রকাশিত হয়েছে। কিন্তু এছাড়াও নাটকটিতে পীরপ্রথার কুপ্রভাব, ক্ষয়িষ্ণু জমিদারির বেহাল দশা, সম্পর্কের টানাপড়েনসহ নানা দিক উঠে এসেছে। উদ্দীপকের স্বল্প পরিসরে এসকল বিষয় ফুটে ওঠেনি। সে বিবেচনায়, প্রশ্নোক্ত মন্তব্যটি যথাযথ।উত্তরের সারবস্তু: 'বহিপীর' নাটকে তাহেরার প্রতিবাদী ভূমিকা ছাড়াও পীরপ্রথার কুপ্রভাব, ক্ষয়িষ্ণু জমিদারির বেহাল দশা, সম্পর্কের টানাপড়েনসহ নানা দিক উঠে এসেছে, যা উদ্দীপকে নেই। এদিক বিচারে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #7 (ID: 694763)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards:  | Tags: Comilla Board
--------------------------------------------------------------------------------
Question:
একসময় বাংলায় আট বছরে গৌরিদান প্রথা ছিল। তাও কুলীন কুল রক্ষার্থে পাত্র যদি মৃত্যুপথযাত্রীও হয়, তবুও মাতা-পিতা কুলরক্ষার জন্য কন্যাকে সেই পাত্রের সাথে বিবাহ দিত। মনোরমার জীবনেও এরকম একটি ঘটনা ঘটেছিল। পাত্র বিয়ে করতে এসেছে হাঁপানি নিয়ে মনোরমা এই দৃশ্য দেখে কনের সাজ রাগ করে ছিড়ে একাকী পালিয়ে যায়।

Options:
ক. হাতেমের বাল্যবন্ধুর নাম কী?
খ. জমিদার হাতেম আলির মনে শান্তি নেই কেন?
গ. উদ্দীপকের মনোরমার মধ্যে 'বহিপীর' নাটকের যে চরিত্রের বৈশিষ্ট্য ফুটে উঠেছে তা বর্ণনা করো।
ঘ. "উদ্দীপকের ভাবার্থ 'বহিপীর' নাটকের প্রেক্ষাপট হতে সম্পূর্ণ আলাদা"-মন্তব্যটির সঠিকতা যাচাই করো।


Correct Answer: 

Solution:
কহাতেম আলির বাল্যবন্ধুর নাম আনোয়ার উদ্দিন।[math]\\[/math]
 খসূর্যাস্ত আইনের ফলে জমিদারি নিলামে ওঠার কারণেই জমিদার হাতেম আলির মনে শান্তি নেই।জমিদার হাতেম আলি একজন ক্ষয়িষ্ণু জমিদার। মোটামুটিভাবে মান-সম্মান নিয়ে জীবনযাপন করলেও খাজনা বকেয়া থাকার কারণে সূর্যাস্ত আইনের মাধ্যমে তার জমিদারি নিলামে উঠবে। জমিদারি হারানোর ভয়েই জমিদার হাতেম আলির মনে শান্তি নেই। সে অশান্তির প্রভাব তার দৈহিক অবস্থার ওপর প্রভাব ফেলে। ফলে সে মানসিকভাবেও অসুস্থ হয়ে পড়ে।উত্তরের সারবস্তু: জমিদারি হারানোর ভয়-ই হাতেম আলিকে শান্তিহীন করে তোলে।[math]\\[/math]
 গউদ্দীপকের মনোরমার মধ্যে 'বহিপীর' নাটকের তাহেরা চরিত্রের বৈশিষ্ট্য ফুটে উঠেছে।'বহিপীর' নাটকের তাহেরাকে তার বাবা এবং সত্মা ইচ্ছার বিরুদ্ধে এক বৃদ্ধ পীরের সাথে বিয়ে দিলে তাহেরা বাড়ি থেকে পালিয়ে যায়। ঘটনাক্রমে জমিদার হাতেম আলির নৌকায় তাহেরার সাথে বহিপীরের পুনরায় দেখা হলে সবাই তাকে বহিপীরের হাতে তুলে দিতে চায়। কিন্তু দৃঢ়চেতা তাহেরা বহিপীররে অস্বীকার করে এবং নিজের অবস্থানে অনড় থাকে। জমিদার পুত্র তাহেরাকে সমর্থন করে প্রতিবাদ করে এং শেষ পর্যন্ত তাহেরাকে নিয়ে পালিয়ে যায়।উদ্দীপকে আট বছরের গৌরি মনোরমা বাংলার কৌলীন্যপ্রথার শিকার হতে যাওয়া এক কিশোরী। তৎকালীন বাংলায় কুল রক্ষার্থে মৃত্যুপথযাত্রী কুলীনের সাথে মাতা-পিতারা তাদের শিশুকন্যাদের বিয়ে দিতে ইতস্তত করতেন না। উদ্দীপকের মনোরমাকেও তেমনি এক হাঁপানি রোগী বিয়ে করতে এসেছে দেখে রাগ করে কনের সাজ নষ্ট করে সে পালিয়ে যায়। মনোরমা ও তাহেরা উভয়ই প্রতিবাদী ও দৃঢ়চেতা চরিত্রের অধিকারী। দুজনকেই কঠিন পরিস্থিতিতে ঘরছাড়া হতে হয়েছিল। দৃঢ়চেতা, সাহসী মনোভাবের মনোরমার মধ্যে আলোচ্য নাটকের তাহেরা চরিত্রের বৈশিষ্ট্য যথার্থভাবেই ফুটে উঠেছে।উত্তরের সারবস্তু: সাহসী মনোভাবের প্রকাশ ঘটায় উদ্দীপকের মনোভাবের মধ্যে 'বহিপীর' নাটকের তাহেরার বৈশিষ্ট্য ফুটে উঠেছে।[math]\\[/math]
 ঘপরিবেশ, পরিস্থিতি এবং ভিন্ন প্রেক্ষাপটের ভিত্তিতে উদ্দীপকের ভাবার্থ 'বহিপীর' নাটকের প্রেক্ষাপট হতে সম্পূর্ণ আলাদা।'বহিপীর' নাটক তৎকালীন বাংলায় জেঁকে বসা পীর প্রথার এক জীবন্ত দলিল। সমকালীন বাঙালি মুসলিম সমাজে পীর প্রথা এর উৎপাতের নাম। 'বহিপীর' নাটকে তেমনি এক কাহিনি উঠে এসেছে। যেখানে মুরিদরা বিভিন্নভাবে পীরদের খুশি করতে ব্যস্ত হয়ে পড়ে। আর সে সুযোগে পীররাও তাদের স্বার্থ আদায় করে নেন। তাহেরার পিতা-মাতা বহিপীরের মুরিদ, পীরকে খুশি করার জন্য তাহেরাকে বিয়ে দেয় বৃদ্ধ বহিপীরের সাথে। তাহেরা প্রতিবাদ করে বাড়ি থেকে পালিয়ে গেলে বহিপীর নানাভাবে তাকে ফেরাতে ব্যর্থ হয়ে শেষ পর্যন্ত বাস্তবতা মেনে নেয়।উদ্দীপকে দেখা যায় তৎকালীন বাংলায় প্রচলিত ছিল গৌরিদান প্রথা। তখন আটবছর বয়সি কন্যাদের পিতা-মাতা তাদের কুলীনকুল রক্ষার্থে কন্যাকে অসুস্থ, বৃদ্ধ কখনো বা মৃত্যুপথযাত্রী পাত্রের কাছেও বিয়ে দিতে কুণ্ঠিত হতেন না। উদ্দীপকের মনোরমাও এই ঘটনার শিকার, অসুস্থ পাত্রকে বিয়ের আসরে দেখে সে রাগ করে কনের বেশ নষ্ট করে পালিয়ে যায়। উদ্দীপক ও আলোচ্য নাটক উভয়ক্ষেত্রে নারী চরিত্র দুটি পালিয়ে গেলেও তাদের প্রেক্ষাপটের ভাবার্থ ভিন্ন।নাটকে তাহেরাকে তার ইচ্ছার বিরুদ্ধে বাবা এবং সত্মা এক বৃদ্ধের সাথে বিয়ে দেন। বহিপীর বিয়ের পূর্বে একবারও তাহেরার মত নেওয়ার প্রয়োজনবোধ করেননি, বরং তিনি নিজের স্বার্থ সিদ্ধিতে মশগুল ছিলেন। এক পর্যায়ে অদমনীয় তাহেরা পালিয়ে যায়। উদ্দীপকের মনোরমাও তৎকালীন বাংলার গৌরিদান এবং কুলীনপ্রথার বলি হতে যাওয়া থেকে নিজেই নিজেকে রক্ষা করে। বিয়ের আসরে অসুস্থ বরকে দেখে সাহসী মনোরমা ক্ষোভে তার কনের সাজ ছিন্ন করে একাকী পালিয়ে যায়। উদ্দীপকের মনোরমা নিজেকে গৌরিদান ও কুলীনপ্রথার বলি হতে না দিয়ে পালিয়ে যায় আর নাটকের তাহেরা অসম বিয়ের প্রতিবাদে পালিয়ে গিয়ে নিজেকে রক্ষা করে। উদ্দীপকে দেখা যায় সমাজে কুলীন ও গৌরিদানপ্রথা কীভাবে মানুষের জীবনকে নিয়ন্ত্রণ করছে অপরপক্ষে আলোচ্য নাটকের পীর প্রথার নেতিবাচক দিক ও মানুষের ওপর এর প্রভাব বিস্তার আলোচনা করা হয়েছে। তাই বলা যায়, উদ্দীপকের ভাবার্থ 'বহিপীর' নাটকের প্রেক্ষাপট হতে সম্পূর্ণ আলাদা—উক্তিটি যথাযথ।উত্তরের সারবস্তু: পরিবেশ, পরিস্থিতি ও প্রেক্ষাপট ভিন্ন হওয়ায় উদ্দীপকের ভাবার্থ 'বহিপীর' নাটক থেকে আলাদা।

Explanation:


Sub-Questions:

================================================================================
Question #8 (ID: 694765)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards: Mymensingh Board | Tags: Mymensingh Board
--------------------------------------------------------------------------------
Question:
দশম শ্রেণির মেধাবী ছাত্রী হাফসা একদিন প্রধানশিক্ষক রুবিনা বেগমের কক্ষে প্রবেশ করে অশ্রুসিক্ত কণ্ঠে বলল, 'ম্যাডাম আমাকে বাঁচান। আমি পড়ালেখা করতে চাই কিন্তু বাবা আমাকে বিয়ে দিতে চাইছেন।' প্রধানশিক্ষক যথাযথ কর্তৃপক্ষের মাধ্যমে হাফসার বিয়ে বন্ধ করে তাকে পড়ালেখা চালিয়ে যাওয়ার সুযোগ করে দেন।

Options:
ক. 'বহিপীর' নাটকটি কত সালে প্রকাশিত হয়?
খ. 'সেই নিশানাটি হারাইয়াই তো মুশকিল হইয়াছে।'—কোন নিশানার কথা বলা হয়েছে? ব্যাখ্যা করো।
গ. উদ্দীপকের প্রধানশিক্ষক রুবিনার সাথে 'বহিপীর' নাটকের খোদেজা চরিত্রের পার্থক্য নিরূপণ করো।
ঘ. "উদ্দীপকের হাফসা 'বহিপীর' নাটকের তাহেরা অপেক্ষা আধুনিক বলেই সমস্যার সহজ সমাধান পেয়েছে।"—উক্তিটির সঙ্গে তুমি কি একমত? যুক্তি দাও।


Correct Answer: 

Solution:
কবহিপীর' নাটকটি ১৯৬০ সালে প্রকাশিত হয়।[math]\\[/math]
 খতাহেরার চাচাতো ভাই তাহেরার কাছ থেকে বিচ্ছিন্ন হওয়ায় তাহেরাকে শনাক্ত করা কঠিন হওয়ার বিষয়টি বোঝাতে বহিপরি আলোচ্য উক্তিটি করেছেন।সৈয়দ ওয়ালীউল্লাহ রচিত 'বহিপীর' নাটকের অন্যতম প্রধান চরিত্র তাহেরা। বৃদ্ধ পীরের সাথে জোরপূর্বক দেওয়া বিয়ে মেনে নিতে না পেরে এক চাচাতো ভাইকে সঙ্গী করে সে বাড়ি থেকে পালায়। পথিমধ্যে চাচাতো ভাই তাকে ফেলে ফিরে যায়। আবার পীরসাহেবও তার বিবি তাহেরাকে খুঁজতে বেরিয়ে পড়েন। ঘটনাচক্রে তারা উভয়েই জমিদার হাতেম আলির বজরায় আশ্রয় পায়। পীরসাহেব তাঁর স্ত্রীকে চোখে দেখেননি বলে তাকে শনাক্ত করতে পারছেন না। তাহেরার সাথে চাচাতো ভাইটি থাকলে চিনতে সুবিধা হতো বিধায় তাকে 'নিশানা' বা শনাক্তকারী হিসেবে উপস্থাপন করে বলেছেন, সেই নিশানাটি হারাইয়াইতো মুশকিল হইয়াছে।উত্তরের সারবস্তু: তাহেরার সঙ্গী হিসেবে আসা চাচাতো ভাই সঙ্গে না থাকায় তাহেরাকে শনাক্ত করতে অসুবিধা হচ্ছে বিধায় পীরসাহেব আলোচ্য উক্তিটি করেছেন।[math]\\[/math]
 গপ্রগতিশীল ও আধুনিক দৃষ্টিভঙ্গির দিক থেকে উদ্দীপকের প্রধানশিক্ষক রুবিনার সাথে 'বহিপীর' নাটকের খোদেজা চরিত্রের পার্থক্য রয়েছে।'বহিপীর' নাটকের অন্যতম চরিত্র খোদেজা অনেকটাই প্রাচীন ধ্যান-ধারণার অধিকারী। তাছাড়া তিনি অদৃষ্টবাদী এবং নানারকম কুসংস্কারে বিশ্বাসী একারণেই বৃদ্ধ পীরের সাথে তাহেরার বিয়েকে তিনি সৌভাগ্যের বিষয় মনে করেন। পীরের প্রতি অন্ধবিশ্বাসই তার এমন ভাবনার কারণ।উদ্দীপকের হাফসা দশম শ্রেণিতে পড়ে। পড়াশোনাতেও সে যথেষ্ট ভালো। তা সত্ত্বেও হাফসার বাবা তার মতামতকে উপেক্ষা করে বিয়ে ঠিক করে। এমন পরিস্থিতিতে অসহায় হাফসা বিষয়টি তার স্কুলের প্রধানশিক্ষিকা রুবিনাকে জানায়। রুবিনা যথাযথ কর্তৃপক্ষের মাধ্যমে বিয়ে ভেঙে হাফসার পড়ালেখার পথকে সুগম করেন। পক্ষান্তরে, 'বহিপীর' নাটকের খোদেজা একজন কুসংস্কারাচ্ছন্ন ও রক্ষণশীল মহিলা। বৃদ্ধ পীরের সাথে তাহেরার বিয়েকে তিনি নিয়তি বলে মেনে নেন। অর্থাৎ নাটকের খোদেজার রক্ষণশীল এবং কুসংস্কারাচ্ছন্ন মানসিকতার বিপরীতে উদ্দীপকের রুবিনা একজন প্রগতিশীল ও আধুনিক মানুষ। এ দিক থেকে তাদের চরিত্রের পার্থক্য প্রতীয়মান হয়।উত্তরের সারবস্তু: উদ্দীপকের রুবিনা প্রগতিশীল ও আধুনিক দৃষ্টিভঙ্গির অধিকারী হলেও 'বহিপীর' নাটকের খোদেজা তার বিপরীত হওয়ায় তাদের মধ্যে পার্থক্য প্রকাশ পেয়েছে।[math]\\[/math]
 ঘউদ্দীপকের হাফসা আধুনিক সময়ের আধুনিক নারী বলেই শিক্ষিকার প্রচেষ্টায় এবং যথাযথ কর্তৃপক্ষের সহায়তায় বাল্যবিবাহের হাত থেকে মুক্তি পেয়েছে।'বহিপীর' নাটকের নায়িকা তাহেরা। পরকালীন সুখ-সমৃদ্ধির আশায় তাহেরার সৎ মা ও বাবা বৃদ্ধ পীরের সঙ্গে তার বিয়ে দিতে চায়। কিন্তু স্বাধীনচেতা তাহেরা তাতে রাজি হয় না। অবশেষে এমন অনাকাঙ্ক্ষিত পরিস্থিতি থেকে নিজেকে রক্ষা করতে বিয়ের রাতেই সে ঘর ছেড়ে পালাতে বাধ্য হয়।উদ্দীপকে হাফসা নামের এক দশম শ্রেণির ছাত্রীর কথা বলা হয়েছে। মেধাবী হওয়া সত্ত্বেও তার বাবা হাফসার অমতেই তাকে বিয়ে দিতে চায়। পরিস্থিতি এমন হয়ে পড়ে যে, বাধ্য হয়ে হাফসা বিষয়টি তার স্কুলের প্রধানশিক্ষককে খুলে বলে। সব শুনে প্রধানশিক্ষক প্রয়োজনীয় পদক্ষেপ গ্রহণ করেন। ফলে হাফসার বিয়ে বন্ধ হয় এবং সে পুনরায় পড়ালেখা করার সুযোগ পায়। এসবই সম্ভব হয়েছে প্রশাসনের সহযোগিতা এবং আধুনিক আইনের কারণে।'বহিপীর' নাটকে তাহেরার বাবা-মা এক বৃদ্ধ পীরের সঙ্গে অল্পবয়সি তাহেরার বিয়ে ঠিক করেন। কুসংস্কারাচ্ছন্ন মানসিকতা থেকে তারা বিষয়টিকে পুণ্যকাজ হিসেবে গণ্য করেন। কিন্তু অমত সত্ত্বেও তৎকালীন রক্ষণশীল সমাজে সুবিচার পাওয়া তাহেরার পক্ষে সম্ভব ছিল না। তাই একরকম বাধ্য হয়েই তাকে পালিয়ে আসতে হয় । কিন্তু উদ্দীপকের হাফসা বর্তমান আধুনিক সময়ের একজন শিক্ষিত কিশোরী। ফলে প্রধানশিক্ষকের সাহায্যে সহজেই সে আইনি সহযোগিতা লাভ করেছে এবং নিজের বাল্যবিবাহ রোধ করতে পেরেছে, যা তাহেরার পক্ষে সম্ভব ছিল না। সে বিবেচনায়, প্রশ্নোক্ত মন্তব্যটি যথাযথ।উত্তরের সারবস্তু: সমস্যা সমাধানে আধুনিক মানসিকতার দিক থেকে উদ্দীপকের হাফসা 'বহিপীর' নাটকের তাহেরার চেয়ে এগিয়ে থাকায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #9 (ID: 694769)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards: Chittagong Board | Tags: Chittagong Board
--------------------------------------------------------------------------------
Question:
বাস দুর্ঘটনায় আহত রেবেকা হাসপাতালে ভর্তি অবস্থায় জ্ঞান ফিরলে জানা যায় যে, সে বাড়ি থেকে সমায়ের অত্যাচার সহ্য না করতে পেরে পালিয়ে এসেছে। কিন্তু বিধি বাম। প্রথমে সে বাড়ি ফিরে যেতে অস্বীকৃতি জানালেও উপস্থিত সকলে তার আহত অবস্থার কথা স্মরণ করালে নিরুপায় হয়ে বাড়িতে ফিরে যেতে রাজি হয়।

Options:
ক. হাতেম আলির জমিদারি কোথায় ছিল?
খ. "একটা স্বপ্ন ভেঙে গেলে আরেকটা স্বপ্ন গড়তে পারব"–কথাটি দ্বারা কী বোঝানো হয়েছে?
গ. উদ্দীপকের রেবেকার সাথে 'বহিপীর' নাটকের তাহেরার বৈসাদৃশ্য তুলে ধরো।
ঘ. "উদ্দীপকটি ‘বহিপীর' নাটকের সম্পূর্ণ প্রতিচ্ছবি নয়।"—উক্তিটি মূল্যায়ন করো।


Correct Answer: 

Solution:
কহাতেম আলির জমিদারি ছিল রেশমপুরে।[math]\\[/math]
 খছাপাখানা তৈরির স্বপ্ন ভেঙে যাওয়ার আশঙ্কায় নিজের ওপর আস্থা রাখতে গিয়ে হাশেম প্রশ্নোক্ত কথাটি বলেছে।হাশেম আলির স্বপ্ন ছিল একটি ছাপাখানা প্রতিষ্ঠা করা। কিন্তু সূর্যাস্ত আইনে বাবার জমিদারি হাতছাড়া হয়ে গেলে সেটি আর সম্ভব হবে না। তাই সে নিজের যোগ্যতার ওপর আস্থা রাখতে গিয়ে বলেছে, 'একটা স্বপ্ন ভেঙে গেলে আরেকটা স্বপ্ন গড়তে পারব।' মূলত বাস্তবতাকে মেনে নিতেই হাশেম আলি নিজের যোগ্যতার ওপর আস্থা রেখে প্রশ্নোক্ত কথাটি বলেছে।উত্তরের সারবস্তু: নিজের যোগ্যতার ওপর আস্থা রাখতে হাশেম প্রশ্নোক্ত কথাটি বলেছে।[math]\\[/math]
 গপ্রতিবাদী মানসিকতার দিক থেকে উদ্দীপকের রেবেকার সাথে 'বহিপীর' নাটকের তাহেরার বৈসাদৃশ্য রয়েছে।'বহিপীর' নাটকের অন্যতম প্রধান চরিত্র তাহেরা। বাবা আর সৎমায়ের সিদ্ধান্তে মাতৃহীন তাহেরার বিয়ে ঠিক হয় বৃদ্ধ এক পীরের সঙ্গে। তাহেরার অমত সত্ত্বেও তারা জোর করে তাহেরাকে বিয়ে দিতে চায়। এমন অবস্থায় অনাকাঙ্ক্ষিত বিয়ে ঠেকাতে তাহেরা পালাতে বাধ্য হয়।উদ্দীপকের রেবেকা সৎমায়ের অত্যাচারের শিকার। অত্যাচার সহ্য করতে না পেরে সে পালিয়ে এসে বাস দুর্ঘটনার শিকার হয়। যে বাড়ি থেকে সে অত্যাচারের ভয়ে পালিয়ে আসে সবার জোরাজুরিতে সে আবার ঐ বাড়িতে ফিরে যেতে রাজি হয়। কিন্তু নাটকের তাহেরা উদ্দেশ্যহীন যাত্রা সত্ত্বেও কোনো ভয় তাকে পরাস্ত করতে পারেনি। এমনকি পীরকেও সে গ্রাহ্য করেনি। শেষ পর্যন্ত সে তার সিদ্ধান্তে অটল থেকেছে তার প্রতিবাদী মানসিকতা দিয়ে। এ দিকটি উদ্দীপকের রেবেকা ও বহিপীর নাটকের তাহেরার মাঝে বৈসাদৃশ্য নির্মাণ করেছে।উত্তরের সারবস্তু: উদ্দীপকের রেবেকার মাঝে প্রতিবাদী মানসিকতার প্রকাশ ঘটেছে যা 'বহিপীর' নাটকের তাহেরার সাথে সাদৃশ্যপূর্ণ।[math]\\[/math]
 ঘউদ্দীপকটি আলোচ্য নাটকের তাহেরার বাড়ি থেকে পালানোর দিকটি ইঙ্গিত করলেও অন্যান্য বিষয়গুলো তুলে না ধরায় প্রশ্নোক্ত মন্তব্যটি যথার্থ হয়ে উঠেছে।'বহিপীর' নাটকের কাহিনি একজন পীর সাহেবকে কেন্দ্র করে গড়ে উঠেছে। নাটকটিতে বহিপীরের সর্বগ্রাসী স্বার্থের কথা এবং তাহেরা নামের এক কিশোরীর প্রতিবাদধ্বনি বর্ণিত হয়েছে। পীর প্রথায় বিশ্বাসী তাহেরার বাবা ও সৎমা তাকে পীরের সাথে বিয়ে দিতে চাইলে সে বাড়ি থেকে পালাতে বাধ্য হয় এবং বাড়ি ফিরে না যাওয়ার সিদ্ধান্তে অটল থাকে শেষ পর্যন্ত। নিজ সিদ্ধান্তকে প্রাধান্য দিতে তাহেরা ছিল প্রতিবাদী।উদ্দীপকের রেবেকাও তাহেরার মতো বাড়ি ছেড়ে পালিয়ে আসে। সৎমায়ের অত্যাচার তাকে এমন সিদ্ধান্তে উপনীত করে। কিন্তু বাস দুর্ঘটনার শিকার হয়ে রেবেকা নিরুপায় হয়ে বাড়ি ফিরে যায়। কঠিন পরিস্থিতি তাকে তার সিদ্ধান্তে অটুট রাখতে পারেনি। উদ্দীপকের রেবেকাও নাটকের তাহেরার মতো জীবনসংগ্রামী নারী। কিন্তু উদ্দীপকে বর্ণিত ঘটনাই 'বহিপীর' নাটকের একমাত্র প্রতিপাদ্য বিষয় নয়। আলোচ্য নাটকে বাংলাদেশের প্রত্যন্ত অঞ্চলে জেঁকে বসা পীরপ্রথা, কুসংস্কার ও অন্ধবিশ্বাসের চিত্র ফুটে উঠেছে। উনিশ শতকের শেষলগ্নেও বিশ শতকের সূচনালগ্নের এক নিখুঁত ছবি এঁকেছেন ঔপন্যাসিক। নাট্যকার ধূর্ত বহিপীরের পাশাপাশি আধুনিক মুক্তচিন্তার প্রতীকী চরিত্র তাহেরা ও হাশেম আলিকে তুলে ধরেছেন। দেখিয়েছেন কুসংস্কার ও অন্ধবিশ্বাসের স্থানে মানবতার জয়কে। এত গভীর ভাবনার কোনো প্রতিফলন উদ্দীপকে পাওয়া যায় না বিধায়, উদ্দীপকটি 'বহিপীর' নাটকের সম্পূর্ণ প্রতিচ্ছবি নয়।উত্তরের সারবস্তু: উদ্দীপকে কেবল 'বহিপীর' নাটকের তাহেরার বাড়ি থেকে পালানোর বিষয়টিই প্রকাশ পাওয়ায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #10 (ID: 694773)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Dhaka Board | Tags: Dhaka Board
--------------------------------------------------------------------------------
Question:
স্ত্রীর অনাথ ছোট-বোন কিশোরী আলোর দায়িত্ব পড়ে শফি মোল্লার ওপর। এদিকে সদ্য বিপত্নীক প্রৌঢ় বড় ভাই মন্টু মোল্লার সংসার সামলানো এবং সেবাযত্নের জন্য লোকেরও প্রয়োজন পড়ে। মন্টু মোল্লার সংসার সামলানো এবং সেবাযত্নের জন্য এমন পরিস্থিতিতে শফি মোল্লার বড় ভাইয়ের সাথে শ্যালিকার বিবাহ স্থির করেন। কিন্তু তাঁর স্ত্রী আবিদা এতে প্রতিবাদ করেন এবং বোনকে নিয়ে রাগে ও দুঃখে বাড়ি থেকে বেরিয়ে যান।

Options:
ক. বহিপীরের নৌকার হাতেম আলির বজরার সাথে কোন স্থানে ধাক্কা লেগেছিল?
খ. 'দুনিয়াটি সত্যই কঠিন পরীক্ষা ক্ষেত্র'- ব্যাখ্যা কর।
গ. উদ্দীপকের শফি মোল্লা 'বহিপীর' নাটকের যে চরিত্রের সঙ্গে বৈসাদৃশ্যপূর্ণ তা ব্যাখ্যা কর।
ঘ. "উদ্দীপকের আবিদা লক্ষ্যহীন হলেও 'বহিপীর' নাটকের হাশেম লক্ষ্যহীন নয়।"- উক্তিটির যথার্থতা নিরূপণ কর।


Correct Answer: 

Solution:
কখালের ভিতরে ঢোকার সময় বহিপীরের নৌকার হাতেম আলির বজরার সঙ্গে ধাক্কা লেগেছিল। [math]\\[/math]
 খ'দুনিয়াটা সত্যিই কঠিন পরীক্ষা ক্ষেত্র'- কথাটি বহিপীর বলেছেন হাতেম আলিকে তার জমিদারি নিলামে ওঠার দুঃসংবাদ শুনে।হাতেম আলি রেশমপুরের একজন ক্ষয়িষ্ণু জমিদার'। সূর্যাস্ত আইনে পড়ে তার জমিদারি নিলামে ওঠার উপক্রম হয়। জমিদারি রক্ষার জন্য তিনি তাঁর বাল্যবন্ধু আনোয়ারউদ্দিনের সঙ্গে দেখা করেও টাকা সংগ্রহ করতে পারেননি। তিনি অসুখের নাম করে শহরে গিয়েছিলেন। এসব কথা বহিপীরকে বলার পর তিনি তাঁকে সান্ত্বনা দেওয়ার জন্য প্রশ্নোক্ত কথাটি বলেছেন। তিনি জমিদারকে বেশি চিন্তা করে যাতে অসুস্থ হয়ে না পড়েন সেই জন্য সাহস দেন এবং আল্লাহর ওপর ভরসা রাখতে বলেন। তিনি বলেন, খোদা কাকে কীভাবে পরীক্ষা করে তা বোঝার ক্ষমতা আমাদের নেই। [math]\\[/math]
 গউদ্দীপকের শফি মোল্লা 'বহিপীর' নাটকের হাশেম আলি চরিত্রের সঙ্গে বৈসাদৃশ্যপূর্ণ।পুরুষশাসিত সমাজ নারীকে অনেক সময় মাথা তুলে দাঁড়াতে দিতে চায় না। সমাজের প্রভাবশালীরা তাদের শিক্ষা-দীক্ষা বা যেকোনো ভালো কাজে কখনো উৎসাহিত করে না। তবে অনেকে আছেন যারা নারীদের বিভিন্ন শিক্ষামূলক ও ও ভালো কাজে সহায়তা করেন। নারীদের স্বাধীনভাবে চলাফেরায় তারা পূর্ণ সহযোগিতা করেন।' বহিপীর' নাটকের একটি গুরুত্বপূর্ণ চরিত্র জমিদারপুত্র হাশেম বাবা-মায়ের দ্বারা অবমাননার শিকার তাহেরা বৃদ্ধ বহিপীরকে মেনে নিতে পারে না। তাই সে বাড়ি থেকে পালিয়ে এসে জমিদারের বজরায় আশ্রয় নেয়। ঘটনাক্রমে বহিপীরও সেই বজরায় আশ্রয় নেয়। জমিদারপুত্র হাশেম যখন পুরো বিষয়টি জানতে পারে তখন সে সবার বিরুদ্ধে গিয়ে তাহেরার পাশে দাঁড়ায়। শেষ পর্যন্ত সে তাহেরাকে বহিপীরের হাতে তুলে না দিয়ে তাকে বাঁচায়। হাশেম তাহেরার স্বাধীনচেতা মনোভাবের পুরো সমর্থন করে। অন্যদিকে উদ্দীপকের শফি মোল্লাকে দেখা যায় ছোট শ্যালিকার প্রতি দায়িত্ব পালনে অবহেলা করতে। বরং বৃদ্ধ বড় ভাই মন্টু মোল্লার সঙ্গে ছোট শ্যালিকার বিয়ের ব্যবস্থা করে, যা 'বহিপীর' নাটকের হাশেম চরিত্রের সঙ্গে বৈসাদৃশ্যপূর্ণ। সে স্বার্থপরের মতো কাজ করেছে। এভাবে উদ্দীপকের শফি মোল্লা 'বহিপীর' নাটকের যে চরিত্রের সঙ্গে বৈসাদৃশ্যপূর্ণ তা হলো হাশেম আলি। [math]\\[/math]
 ঘ"উদ্দীপকের আবিদা লক্ষ্যহীন হলেও 'বহিপীর' নাটকের হাশেম লক্ষ্যহীন নয়"- উক্তিটি যথার্থ।পুরুষতান্ত্রিক এই সমাজব্যবস্থায় নারীদের দাবিয়ে রাখা হয়। তাদের মাথা তুলে দাঁড়ানোকে কেউ ভালো চোখে দেখে না। বর্তমানে নারীরা এখন আর অবহেলিত নয়। তারা তাদের অধিকার আদায়ে ভৎপর। এমন অনেক পুরুষও আছেন যারা নারীদের সহায়তা করে থাকেন।'বহিপীর' নাটকের হাশেম তেমনই এক দৃঢ়চেতা চরিত্র। অন্যায়ের কাছে সে মাথা নত করে না। নাটকের অন্যতম চরিত্র তাহেরা। সে বৃদ্ধ বহিপীরের সঙ্গে বিয়ে মেনে নিতে না পেরে বাড়ি থেকে পালিয়ে এসে জমিদারের বজরায় আশ্রয় নেয়। ঘটনাক্রমে বহিপীরও সেই বজরায় হাজির হয়। তিনি যখন তাহেরাকে ফিরিয়ে নিতে চান তখন হাশেম বাধা দেয়। এমনকি বাবার নিলামে ওঠা জমিদারির বিনিময়েও হাশেম তাহেরাকে বহিপীরের হাতে তুলে দিতে রাজি হয় না। হাশেম একজন শিক্ষিত ও সমাজসচেতন যুবক। সমাজকে এগিয়ে নিয়ে যেতে নারীর স্বাধীনচেতা ও সিদ্ধান্ত গ্রহণের অধিকার খর্ব করা যাবে না, এটি সে উপলব্ধি করতে পারে। তাই সে কোনোভাবেই তাহেরার জীবন নষ্ট হতে দিতে চায় না। প্রয়োজনে বিয়ে করে হলেও সে তাহেরাকে বহিপীরের হাত থেকে বাঁচাতে চায়।উদ্দীপকে দেখা যায় প্রতিবাদী আবিদাকে। তার স্বামী যখন নিজের ছোট বোনের প্রতি অন্যায় করতে চান তখন তিনি প্রতিবাদ করেন। তিনি তার বোনকে নিয়ে রাগে ও দুঃখে বাড়ি থেকে বেরিয়ে যান। সেখানে আবিদার মধ্যে কোনো লক্ষ্য দেখা যায় না। উদ্দীপকের আবিদা ও 'বহিপীর' নাটকের হাশেম দুজনই প্রতিবাদী। তবে হাশেমের লক্ষ্য হলো পুরো সমাজব্যবস্থার পরিবর্তন করা। তাই বলা যায়, উদ্দীপকের আবিদা লক্ষ্যহীন হলেও 'বহিপীর' নাটকের হাশেম লক্ষ্যহীন নয়।

Explanation:


Sub-Questions:

================================================================================
Question #11 (ID: 694777)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards: Mymensingh Board | Tags: Mymensingh Board
--------------------------------------------------------------------------------
Question:
নন্দীগ্রামের সহজ-সরল মানুষকে ঠকানোই হচ্ছে ভণ্ডপীর গিয়াসের কাজ। সে নানা কূট-কৌশলে গ্রামের সহজ-সরল মানুষের কাছে তাবিজ বিক্রি করে। ঝাড়ফুঁক দিয়ে প্রচুর আর্থিক ফায়দা লাভ করে। মুরিদদের বিশ্বাস পীরের অনেক ক্ষমতা রয়েছে। পীর খুশি থাকলে আল্লাহ তাদের প্রতি সন্তুষ্ট থাকবেন। কিন্তু তার কাজে বাধা হয়ে দাঁড়ায় বিশ্ববিদ্যালয়পড়ুয়া ছেলে রাশিক। সে গ্রামের মানুষকে বোঝায় আল্লাহর সন্তুষ্টির জন্য ডণ্ডপীরের দরকার নেই। স্রষ্টা নির্দেশিত পথে ইবাদতের মাধ্যমেই আল্লাহর সন্তুষ্টি নির্ভর করে।

Options:
ক. 'বহিপীর' নাটকের হাতেম আলির বাল্যবন্ধুর নাম কী?
খ. 'এবার তার সাধের স্বপ্নও ভাঙবে।'–হাতেম আলির একথা বলার কারণ কী?
গ. উদ্দীপকের গিয়াসের আচরণ 'বহিপীর' নাটকের কোন চরিত্রের প্রতিনিধিত্ব করে? ব্যাখ্যা করো।
ঘ. "উদ্দীপকের রাশিকের মানসিক চেতনা 'বহিপীর' নাটকের মূলসুরকেই তুলে ধরে।"—মন্তব্যটির যথার্থতা নিরূপণ করো।


Correct Answer: 

Solution:
ক'বহিপীর' নাটকের হাতেম আলির বাল্যবন্ধুর নাম আনোয়ার উদ্দিন।[math]\\[/math]
 খহাতেম আলি বহিপীরকে হাশেমের ছাপায়ানা দেওয়ার স্বপ্নের কথা বলতে গিয়ে আলোচ্য কথাটি বলেছিলেন।হাতেম আলি বহিপীরের কাছে তাঁর জমিদারি নিলামে ওঠা নিয়ে আফসোস করছিলেন। তাঁর ছেলে হাশেমের ছাপাখানা দেওয়ার স্বপ্ন ছিল। নিজে দেউলিয়া হবেন তা নিয়ে তাঁর আফসোস ছিল না। তাঁর আফসোস হচ্ছিল এই ভেবে যে, তাঁর ছেলে হাশেমের স্বপ্ন ভেঙে যাবে। মূলত হাতেম আলির জমিদারি হারানোর বিষয়টিকেই উক্ত ছেলের স্বপ্নভঙ্গের কারণ হিসেবে উপস্থাপন করেছিলেন।উত্তরের সারবস্তু: জমিদারি হারানোর কারণে হাশেমের ছাপাখানা দেওয়ার স্বপ্ন পূরণ হবে না ভেবে হাতেম আলি প্রশ্নোক্ত কথাটি বলেছেন।[math]\\[/math]
 গউদ্দীপকের গিয়াসের আচরণ 'বহিপীর' নাটকের পীর সাহেবের চরিত্রের প্রতিনিধিত্ব করে।'বহিপীর' নাটকটি আবর্তিত হয়েছে এক বৃদ্ধ পীরকে কেন্দ্র করে। অত্যন্ত ধূর্ত এই পীর সাহেব মুরিদদের দান-খয়রাতেই অর্থ-প্রতিপত্তির মালিক হয়ে উঠেছেন। শুধু তা-ই নয়, শেষ বয়সে সেবা-যত্ন পাবার আশায় মুরিদের কিশোরী কন্যা তাহেরাকে বিয়ে করতে উদ্যত হন। এমনকি তাহেরা পালিয়ে গেলেও তার পিছু নেন তিনি।উদ্দীপকের গিয়াস একজন ভণ্ড পীর। নন্দীগ্রামের সহজ-সরল মানুষকে ঠকানোই তার কাজ। এরই অংশ হিসেবে গ্রামের মানুষকে ভুল বুঝিয়ে তাবিজ বিক্রি করে সে। এছাড়াও ঝাড়ফুঁক দিয়ে প্রচুর অর্থ উপার্জন করে। একইভাবে, 'বহিপীর' নাটকের পীর সাহেবও মুরিদদের দান-খয়রাতের ওপর নির্ভরশীল। শুধু তা-ই নয়, মুরিদের অন্ধভক্তিকে কাজে লাগিয়ে তার অল্পবয়সি কিশোরী কন্যাকেও বিয়ে করার ফন্দি আঁটেন তিনি। অর্থাৎ আলোচ্য নাটকের পীর সাহেব এবং উদ্দীপকের গিয়াস দুজনই স্বার্থান্বেষী এবং কূটকৌশলী। এদিক বিচারে গিয়াসের আচরণ আলোচ্য নাটকের পীর সাহেবের চরিত্রের প্রতিনিধিত্ব করে।উত্তরের সারবস্তু: স্বার্থান্বেষী ও কূটকৌশলী ভূমিকার কারণে উদ্দীপকে গিয়াস আলোচ্য নাটকের বহিপীরের প্রতিনিধিত্ব করে।[math]\\[/math]
 ঘকুসংস্কারমুক্ত আধুনিক চিন্তা-ভাবনার দিক থেকে উদ্দীপকের রাশিকের চেতনা 'বহিপীর' নাটকের মূলসুরকেই প্রতিফলিত করে।'বহিপীর' নাটকে বৃদ্ধ এক পীরকে কেন্দ্র করে নাটকটির কাহিনি আবর্তিত হয়েছে। নাটকটিতে পীরপ্রথার অন্তঃসারশূন্যতাসহ কুসংস্কার ও প্রথাবদ্ধ জীবনধারার বিপরীতে প্রগতিশীল ও মানবিক জীবনধারার জয় দেখানো হয়েছে। এ নাটকে তাহেরা ও হাশেম আলি সে জাগরণের অগ্রপথিক।উদ্দীপকে পীরপ্রথার কদর্য রূপটি তুলে ধরা হয়েছে। সেখানে গিয়াস নামের এক ভণ্ডপীরের কথা উল্লেখ করা হয়েছে। নিজের স্বার্থসিদ্ধির জন্য সে কূট-কৌশলের আশ্রয় নেয় এবং নানাভাবে নন্দীগ্রামের সহজ-সরল মানুষকে ঠকায়। বস্তুত, লোক ঠকিয়েই সে তার আখের গোছায়। কিন্তু তার এই নোংরা খেলায় বাধা হয়ে দাঁড়ায় বিশ্ববিদ্যালয় পড়ুয়া রাশিক। সে গ্রামের মানুষকে পীরপ্রথার অযৌক্তিকতা তুলে ধরে স্রষ্টার নির্দেশিত পথে ইবাদত করার আহবান জানায়।'বহিপীর' নাটকে পীরপ্রথা এবং কুসংস্কারের বিপরীতে প্রগতিশীল চিন্তা-চেতনার জয় দেখানো হয়েছে। সেখানে তাহেরা এমন এক প্রতিবাদী চরিত্র, যে বৃদ্ধ পীরের সাথে সম্পর্ককে মেনে নিতে না পেরে বিয়ের রাতেই পালিয়ে আসে। আবার জমিদার পুত্র হাশেম আলি একজন শিক্ষিত ও প্রগতিশীল মানুষ হিসেবে সবসময় তাহেরার পাশে থেকেছে। অবশেষে পীরের হাত থেকে বাঁচতে তাহেরার হাত ধরে সে প্রথাবদ্ধ জীবন ছেড়ে বেড়িয়ে আসে। একইভাবে, উদ্দীপকের রাশিকও পীরের কূটকৌশলের বিরুদ্ধে এক প্রতিবাদী চরিত্র। তার যৌক্তিক চিন্তাধারা আলোচ্য নাটকের হাশেম আলিরই অনুরূপ। সে বিবেচনায়, প্রশ্নোক্ত মন্তব্যটি যথাযথ।উত্তরের সারবস্তু: 'বহিপীর' নাটকের মূল চেতনা কুসংস্কারের বিপরীতে আধুনিকতার শক্ত অবস্থান। উদ্দীপকের রাশিকের মাঝে এই দিকটি প্রকাশ পেয়েছে।

Explanation:


Sub-Questions:

================================================================================
Question #12 (ID: 694782)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards: Chittagong Board | Tags: Chittagong Board
--------------------------------------------------------------------------------
Question:
মনি উঠোন ঝাড়ু দিতে গিয়ে দাঁতে খিল লেগে যায়। লোকজন স্থানীয় ওঝাকে ডেকে আনে। ওঝা বলেন যে, ভূতে ধরেছে। এমতাবস্থায় মনির কলেজ পড়ুয়া চাচাতো ভাই ইমরান সকলের বাধা উপেক্ষা করে তাকে হাসপাতালে নিয়ে যায় এবং আস্তে আস্তে মনি সুস্থ হয়ে ওঠে। ডাক্তার বলেন, "ওর শরীর বেশ দুর্বল, ভালো খাওয়া-দাওয়া করতে হবে।"

Options:
ক. হাশেমের চোখে কান্না এলো কার কথা ভেবে?
খ. হকিকুল্লাহ্ পুলিশ ডাকতে গিয়েও ফিরে এসেছিল কেন?
গ. উদ্দীপকের ইমরানের সাথে 'বহিপীর' নাটকের যে চরিত্রের সাদৃশ্য রয়েছে তা ব্যাখ্যা করো।
ঘ. "উদ্দীপকে ফুটে ওঠা বিষয় থেকে পরিত্রাণ-ই 'বহিপীর' নাটকের প্রধান লক্ষ্য"-উক্তিটি মূল্যায়ন করো।


Correct Answer: 

Solution:
কহাশেমের চোখে কান্না এলো তার বাবার কথা ভেবে।[math]\\[/math]
 খপরিস্থিতি বিবেচনা করে বহিপীরের বিপদের আশঙ্কায় হকিকুল্লাহ্ পুলিশ ডাকতে গিয়ে ফিরে এসেছিলেন।বহিপীর তাহেরার মা-বাবার সাহায্যে তার অমত থাকা সত্ত্বেও তাকে বিয়ে করেন। পরবর্তী সময়ে হাতেম আলির বজরায় তাহেরার উপস্থিতি টের পান। তাহেরাকে সাথে নিয়ে যেতে চাইলে সে রাজি না হওয়ায় তিনি হকিকুল্লাহকে পুলিশ ডাকতে বলেন। কিন্তু তাহেরার অমতে বিয়ে করায় বহিপীরের বিপদ হতে পারে ভেবে হকিকুল্লাহ্ পুলিশ ডাকতে গিয়ে ফিরে এসেছিলেন।উত্তরের সারবস্তু: সমস্যা সমাধানে হকিকুল্লাহকে পুলিশ ডাকতে পাঠিয়েছিলেন বহিপীর। কিন্তু এতে বহিপীরের, বিপদ হতে পারে ভেবে হকিকুল্লাহ পুলিশ ডাকতে গিয়ে ফিরে এসেছিলেন।[math]\\[/math]
 গউদ্দীপকের ইমরানের সাথে 'বহিপীর' নাটকের হাশেম আলির সাদৃশ্য বিদ্যমান।'বহিপীর' নাটকে তাহেরা বাবার সিদ্ধান্তের বিরোধিতা করে বাড়ি থেকে পালিয়ে জমিদার হাতেম আলির বজরায় আশ্রয় নেয়। সেখানেই তার সঙ্গে পরিচয় হয় জমিদারপুত্র হাশেম আলির। তাহেরার সমস্ত ঘটনা শোনার পর হাশেম যুক্তি দিয়ে ঘটনাটিকে বিচার করে; আর তাতেই সে পীরের অযাচিত দাবির বিষয়টি সম্পর্কে অবগত হয়।উদ্দীপকে উঠোন ঝাড়ু দিতে গিয়ে মূর্ছা যায় মনি। সবাই বিশ্বাস করে তাকে জিন ও ভূতে আছর করেছে। কিন্তু বিষয়টি অযৌক্তিক বলে বিরোধিতা করে তার চাচাতো ভাই ইমরান। তারপর হাসপাতালে নিয়ে গেলে সুস্থ হয়ে ওঠে মনি। তার অসুস্থতার মূলে যে শারীরিক দুর্বলতাই দায়ী ছিল, তা অনুধাবন করেই অযৌক্তিক কোনো বিচারকে প্রশ্রয় দেয়নি ইমরান। তার এ মানসিকতা দেখে বলা যায়, 'বহিপীর' নাটকের হাশেমের মতো সেও আধুনিক চিন্তাধারার অধিকারী। এ দিক থেকে তাদের মধ্যে সাদৃশ্য পাওয়া যায়।উত্তরের সারবস্তু: আধুনিক চিন্তা-চেতনায় সমদর্শী হওয়ায় উদ্দীপকের ইমরানের সাথে 'বহিপীর' নাটকের হাশেম আলির সাদৃশ্য রয়েছে।[math]\\[/math]
 ঘউদ্দীপকে যে সমাজব্যবস্থাকে দেখানো হয়েছে 'বহিপীর' নাটকেও সে রকম সমাজব্যবস্থাই বর্তমান, যা থেকে উত্তরণের শিক্ষণীয় দিক।একজন সমাজসচেতন শিল্পী হিসেবে সৈয়দ ওয়ালীউল্লাহ তাঁর 'বহিপীর' নাটকে সমাজের অসংগতির দিক তুলে ধরেছেন। তাহেরাকে জোর করে বিয়ে দেওয়ার অর্থই হলো—সে সমাজে নারীর স্বাধীনতা খর্ব করা হতো। আর পীরের আধিপত্যে বোঝা যায় কিছু মুষ্টিমেয় মানুষের হাতে সমাজের রীতিপদ্ধতি কুক্ষিগত ছিল। অবশ্য হাশেম আলির প্রতিবাদী কণ্ঠস্বরের মধ্য দিয়ে লেখক সেই প্রচলিত ধারার বিরুদ্ধে সোচ্চার হয়েছেন।উদ্দীপকে মনিকে নাটকের তাহেরার মতোই সামাজিক কুসংস্কার এবং গোঁড়ামির শিকার হতে হয়েছিল। কিন্তু তার চাচাতো ভাই ইমরান এর বিরোধিতা করে এবং মনিকে উদ্ধার করে। কারণ সে ছিল আধুনিক জীবনধারার অধিকারী। তাই সমাজের প্রচলিত ধারণাকে ভেঙে মনিকে সে হাসপাতালে কাছে নিয়ে যায়। অবশেষে ডাক্তারের চিকিৎসায় সে সুস্থ হয়ে ওঠে।'বহিপীর' নাটকে নাট্যকার সামাজিক কুসংস্কার এবং ধর্মীয় গোঁড়ামির বিপরীতে শিক্ষিত ও উদারমনা হাশেম আলিকে উপস্থাপন করেছেন। আলোচ্য উদ্দীপকে ইমরানও আধুনিক মানসিকতার অধিকারী। যে সমাজে তাহেরা ও মনি বাস করেছে তা মোটেও তাদের জন্য নিরাপদ ছিল না। কিন্তু সেখান থেকে ইমরান ও হাশেম আলির মতো শিক্ষিত ও আধুনিক মানুষের স্পর্শে তারা পরিত্রাণ পেয়েছে। অর্থাৎ উদ্দীপকে ইমরান যে ভূমিকা পালন করেছে, নাটকে হাশেম আলিও সেই একই ভূমিকা পালন করেছে—এটিই মূলত নাটকের শিক্ষণীয় দিক হিসেবে পরিগণিত হয়েছে।উত্তরের সারবস্তু: উদ্দীপকে ফুটে ওঠা সামাজিক অসংগতি থেকে উত্তরণ 'বহিপীর' নাটকের মূল উদ্দেশ্য হওয়ায় প্রশ্নোক্ত উক্তিটি যথার্থ।

Explanation:


Sub-Questions:

================================================================================
Question #13 (ID: 694788)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Dhaka Board | Tags: Dhaka Board
--------------------------------------------------------------------------------
Question:
রূপার বাবা মহিব, সাহেব আলী পিরের একজন অন্ধভক্ত। আজ পির সাহেব রূপাদের বাসায় এসেছেন। পির সাহেব এলে রূপার মা রেনুকা বেগম পিরের আরামে থাকার ব্যবস্থাসহ পছন্দনীয় খাবার তৈরিতে * অত্যন্ত ব্যস্ত হয়ে যান। সন্ধ্যাবেলা রূপা ছাদে মাথা ঘুরে পড়ে যায়। ঘরে এসে কিছুক্ষণ পরে সুস্থ হয়ে ওঠে। কিন্তু বিষয়টা পির সাহেবের কান পর্যন্ত পৌঁছে গেছে। রূপাকে ঘরে নিয়ে এসে পির সাহেব ঝাড়ফুঁক দিতে থাকেন। এতে রূপা রেগে গিয়ে বলে, আমি ডাক্তারের কাছে যাবো।

Options:
ক. 'সূর্যাস্ত আইন' কী?
খ. "খোদার ভেদ বোঝা সত্যই মুশকিল।"- কেন? ব্যাখ্যা কর।
গ. উদ্দীপকে 'বহিপীর' নাটকের যে বিশেষ দিকটির ইঙ্গিত রয়েছে তা ব্যাখ্যা কর।
ঘ. "উদ্দীপকের রূপা প্রতিবাদ করলেও সে 'বহিপীর' নাটকের তাহেরা নয়।"- যৌক্তিকতা বিচার কর।


Correct Answer: 

Solution:
কসূর্যাস্ত আইন হচ্ছে ১৭৯৩ সালে প্রণীত এক আইন; এ আইনে জমিদাররা নির্দিষ্ট দিনে খাজনা দিতে না পারলে জমিদারি হারাত বা নিলামে তোলা হতো। [math]\\[/math]
 খ"খোদার ভেদ বোঝা সত্যই মুশকিল।"- 'বহিপীর' নাটকে বহিপীর এ কথা বলেছেন কারণ দুর্ঘটনার শিকার হয়ে মরতে মরতে বেঁচে তিনি জমিদারের নৌকায়ই আশ্রয় পেয়েছেন।'বহিপীর' নাটকে বহিপীর কেন্দ্রীয় চরিত্র। তিনি বইয়ের ভাষায় কথা বলেন এবং দেশের বিভিন্ন অঞ্চলে তার মুরিদদের বাড়িতে বাড়িতে ঘুরে বেড়ান। বৃদ্ধ বয়সে তিনি তার এক মুরিদের কিশোরী কন্যা তাহেরাকে বিয়ে করেন। পিরভক্ত বাবা এবং সৎমায়ের সিদ্ধান্তে বিয়ে হলেও তাহেরা সেই বিয়ে মেনে না নিয়ে বাড়ি থেকে পালিয়ে যায়। বহিপীর তাকে খুঁজতে বের হয়ে দুর্ঘটনায় পড়েন। মরতে মরতেই যেন তিনি বেঁচে গিয়েছেন এবং জমিদার হাতেম আলির বজরাতে আশ্রয় লাভ করেছেন। এ বিষয়টি তার কাছে খোদার ভেদ বলে মনে হয়েছে। তার মতে- এমন দুর্ঘটনায় যিনি ফেলেছেন তিনিই আবার তাকে প্রাণে বাঁচিয়েছেন। তাঁর ভেদ বোঝা তাই মুশকিল। [math]\\[/math]
 গউদ্দীপকে 'বহিপীর' নাটকের যে বিশেষ দিকটির ইঙ্গিত রয়েছে তা হলো প্রচলিত সংস্কারের বিরুদ্ধে প্রতিবাদ।সমাজে এমন অনেক মানুষ রয়েছে যারা ধর্মকে ব্যবহার করে নিজেদের অস্তিত্ব টিকিয়ে রাখে। এরা সমাজে ধর্মের নামে নানা কুসংস্কারের প্রচলন করে। সাধারণ মানুষেরা অন্ধের মতো এসব বিষয় বিশ্বাস করে। সচেতন ব্যক্তিরা এসব বিষয়ের প্রতিবাদ করে।'বহিপীর' নাটকে এক ধর্মব্যবসায়ী পিরের কথা বলা হয়েছে। তিনি তার মুরিদের মেয়ে তাহেরাকে বিয়ে করেন, যে কি না তার মেয়ের বয়সী। আত্মসচেতন তাহেরা এই বিষয়টি মেনে নিতে পারে না। সে বাবা ও সৎমায়ের বিরুদ্ধে গিয়ে বাড়ি ছেড়ে পালিয়ে যায়। সে যে বজরায় আশ্রয় পায় সেই বজরার সচেতন যুবক হাশেম তার পাশে দাঁড়ায়। হাশেমকে দেখা যায়, সে শেষ পর্যন্ত তাহেরাকে বহিপীরের হাতে সমর্পণ করে না। তাদের দুজনের সম্মিলিত প্রয়াসে সমাজের প্রচলিত ধারা তারা ভাঙতে সক্ষম হয়। উদ্দীপকে যে ঘটনা দেখা যা তা হলো রূপার প্রতিবাদ। পিরের অন্ধভক্ত বাবা রূপার অসুস্থতায় পিরের ঝাড়ফুঁকের ব্যবস্থা করে। তখন রূপা রেগে গিয়ে বলে সে। ডাক্তারের কাছে যাবে, যা 'বহিপীর' নাটকের প্রচলিত সংস্কারের বিরুদ্ধে প্রতিবাদস্বরূপ। এভাবে উদ্দীপকে 'বহিপীর' নাটকের প্রচলিত সংস্কারের বিরুদ্ধে প্রতিবাদের দিকটির ইঙ্গিত করা হয়েছে। [math]\\[/math]
 ঘ"উদ্দীপকের রূপা প্রতিবাদ করলেও সে 'বহিপীর' নাটকের তাহেরা নয়।"- উক্তিটি যথার্থ।সমাজে নারীদের, অবহেলার চোখে দেখা হয়। তাদেরও সিদ্ধান্ত গ্রহণের অধিকার আছে। অথচ সমাজ ও পরিবার তাদের ওপর সিদ্ধান্ত চাপিয়ে দেয়। বর্তমানে অনেক নারী আত্মসচেতন। নিজেদের অধিকার আদায়ে যারা দৃঢ় তৎপর। নিজেদের প্রতি হওয়া অন্যায়ের বিরুদ্ধে তারা সোচ্চার।'বহিপীর' নাটকের এক আত্মসচেতন নারী হলো তাহেরা। নিজের প্রতি হওয়া অন্যায় সে মেনে নিতে পারেনি। বাবা ও সৎমা জোর করে তাকে বৃদ্ধ বহিপীরের সঙ্গে বিয়ে দেয়। সেই বিয়ে সে মানতে পারে না। রাতের আঁধারে পালিয়ে গিয়ে জমিদারের বজরায় আশ্রয় পায়। ঘটনাক্রমে বহিপীরও'সেই বজরায় স্থান লাভ করেন। তখনও দেখা যায় তাহেরা নিজের জীবন ত্যাগ করতে প্রস্তুত তবুও বহিপীরের সঙ্গে যাবে না। তার এই প্রতিবাদের পথে তাকে নানা সমস্যার সমুখীন হতে হয়। বহুদিনের প্রচলিত প্রথাকে ভাঙা একটা নারীর পক্ষে সহজ ছিল না।উদ্দীপকের রূপাকেও দেখা যায় প্রতিবাদ করতে। রূপাও বহুদিনের প্রচলিত প্রথা ভেঙে দিতে চায়। তবে এই যাত্রায় 'বহিপীর' নাটকের তাহেরার প্রতিবাদ ছিল রূপার চেয়ে আরও জোরালো। তাহেরাকে নিজের অধিকার প্রতিষ্ঠার জন্য আরও অনেক বেশি সংগ্রাম করতে হয়েছে। তাকে ঘরের বাইরে যেতে হয়েছে। অর্থাৎ প্রচলিত প্রথার বিরুদ্ধে দুজন প্রতিবাদ করলেও তাহেরার বিষয়টি ছিল আরও ঘটনাবহুল ও বিস্তৃত। তাই বলা যায়, উদ্দীপকের রূপা প্রতিবাদ করলেও সে 'বহিপীর' নাটকের তাহেরা নয়।

Explanation:


Sub-Questions:

================================================================================
Question #14 (ID: 694789)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards: Rajshahi Board | Tags: Rajshahi Board
--------------------------------------------------------------------------------
Question:
১৪ সৈয়দ ওয়ালী উল্লাহর 'লালসালু' উপন্যাসে দেখা যায়— মহববত নগরের পুরাতন জরাজীর্ণ এক কবরকে রাতের অন্ধকারে লালসালু কাপড়ে মুড়িয়ে মোদাচ্ছের পীরের মাজার বলে প্রচার করে তথাকথিত আধ্যাত্মিক গুরু মজিদ। খোদাভীরু অশিক্ষিত লোকগুলোকে ধর্ম ও মাজারের ভয় দেখিয়ে কব্জা করে নেয় সে। সেই থেকে অগণিত ভক্তের গুরুদক্ষিণায় ফুলে ফেঁপে ওঠে মজিদ। নারী, বাড়ি, জায়গা জমি সবই হয় তার। এরই মধ্যে পড়ালেখা শেষ করে গ্রামে ফিরে আক্কাস আলী। গ্রামের এ পরিস্থিতি দেখে সে গ্রামের মানুষকে আলোর পথে আনার জন্য একটি প্রতিষ্ঠার প্রচেষ্টা চালায় কিন্তু মজিদ ছলে-বলে-কৌশলে সে পরিকল্পনা নস্যাৎ করে দেয়।

Options:
ক. 'বহিপীর' নাটকে শেষ সংলাপটি কার?
খ. পীরকে বহিপীর বলার কারণ কী?
গ. উদ্দীপকের আক্কাস আলীর সাথে 'বহিপীর' নাটকের কোন চরিত্রের সাদৃশ্য রয়েছে? ব্যাখ্যা করো।
ঘ. "উদ্দীপকের মজিদ এবং 'বহিপীর' নাটকের বহিপীর আসলে এক বৃন্তের দুটি ফুল"—মন্তব্যটি বিশ্লেষণ করো।


Correct Answer: 

Solution:
ক'বহিপীর' নাটকে শেষ সংলাপটি বহিপীরের।[math]\\[/math]
 খপীরকে বহিপীর বলার কারণ তিনি বইয়ের ভাষায় কথা বলেন।পীর সাহেবকে দেশের বিভিন্ন অঞ্চলে ঘুরে বেড়াতে হয়। সেখানে অঞ্চলভেদে মুরিদদের ভাষা ভিন্ন হওয়ায় ভাবের আদানপ্রদানে সমস্যা হয়। পীরের মতে, প্রমিত ভাষা ভাবগম্ভীর ও পবিত্র। তাই তিনি প্রমিত বা বইয়ের ভাষায় কথা বলেন। এজন্যই পীরকে বহিপীর বলা হয়।উত্তরের সারবস্তু: বইয়ের ভাষায় কথা বলার কারণে পীরকে বহিপীর বলা হয়।[math]\\[/math]
 গউদ্দীপকের আক্কাস আলীর সাথে 'বহিপীর' নাটকের আধুনিক মনস্ক ও প্রতিবাদী হাশেম চরিত্রের সাদৃশ্য রয়েছে।'বহিপীর' নাটকে হাতেম আলির শিক্ষিত ছেলে হাশেম। শিক্ষার ফলে তার মাঝে কুসংস্কার ও অন্ধবিশ্বাস সম্পর্কে স্পষ্ট ধারণা বিদ্যমান। ন্যায়-অন্যায় বোঝার ক্ষমতা তার রয়েছে বলেই সে তাহেরার প্রতি বহিপীরের বাড়াবাড়িকে মেনে নেয়নি এবং মা খোদেজার পীরের প্রতি অন্ধভক্তির প্রতিবাদ করেছে।উদ্দীপকের আক্কাস আলীও শিক্ষিত ও আধুনিক মনস্ক যুবক। সে গ্রামে ফিরে ধর্মব্যবসায়ী মজিদের শেকড় গেড়ে বসা দেখতে পায়। তাই সে পড়ালেখা শেষে গ্রামে শিক্ষার আলো ছড়িয়ে দিতে স্কুল প্রতিষ্ঠার উদ্যোগ নেয়। কারণ সে জানে মানুষ শিক্ষিত হলে কুসংস্কার ও অন্ধবিশ্বাস থেকে বের হয়ে আসবে এবং সচেতন হবে। আক্কাস আলীর এমন উন্নত মানসিকতা 'বহিপীর' নাটকের হাশেম চরিত্রের সাথে সামঞ্জস্যপূর্ণ। হাশেমও অন্ধবিশ্বাসের বলি তাহেরার বিপদে তার পাশে দাঁড়ায়। বহিপীরের তাহেরাকে জোর করে অধিগত করার কূটকৌশল সে নস্যাৎ করে দেয়। তার মা খোদেজার পীরের প্রতি অন্ধভক্তিকে সে যুক্তি দিয়ে খণ্ডনের চেষ্টা করে। শিক্ষার আলো থাকায় হাশেম যেমন পীরের প্রতি অন্ধবিশ্বাস ধারণ করেনি তেমনি উদ্দীপকের আক্কাসও আধুনিক শিক্ষার ফলে সমাজের সমস্যা অনুধাবন করতে পেরেছে।উত্তরের সারবস্তু: উদ্দীপকের আক্কাস আলীর সাথে 'বহিপীর' নাটকের আধুনিক মনস্ক ও প্রতিবাদী হাশেম চরিত্রের সাদৃশ্য রয়েছে।[math]\\[/math]
 ঘ"উদ্দীপকের মজিদ ও 'বহিপীর' নাটকের বহিপীর আসলে এক বৃন্তের দুটি ফুল"—মন্তব্যটি মজিদ ও বহিপীরের অভিন্ন ধর্মব্যবসায়ের বিশ্লেষণে যথোপযুক্ত হয়েছে।'বহিপীর' নাটকের বহিপীর সহজ-সরল মানুষের ধর্মবিশ্বাসকে পুঁজি করে নিজের স্বার্থসিদ্ধি করে চলে। দেশের বিভিন্ন অঞ্চলে ঘুরে ঘুরে সে মুরিদের কাছ থেকে অর্থসম্পদ গ্রহণ করে। অজ্ঞতা ও অশিক্ষার দরুন মুরিদরাও তাকে দুহাতভরে দান করে কল্যাণের আশায়। তারা মনে করে পীরকে খুশি রাখলে খোদাতায়ালা খুশি হন। সেই সুযোগে অন্যের অধিকার খর্ব করে বহিপীরের মতো ধর্মব্যবসায়ীরা নিজের কর্তৃত্ব ও ক্ষমতা জাহির করতেও কুণ্ঠাবোধ করে না।উদ্দীপকের 'লালসালু' উপন্যাসের মজিদও একজন শঠ ও প্রতারক ধর্মব্যবসায়ী। সে মহব্বতনগর গ্রামের মানুষকে বোকা বানিয়ে নিজের প্রতিষ্ঠার পথ প্রশস্ত করেছে। একটি অচেনা কবরকে মোদাচ্ছের পীরের কবর হিসেবে লালসালু দিয়ে ঢেকে দেয়। গ্রামের খোদাভীরু, অশিক্ষিত লোকদের ধর্ম ও মাজারের ভয় দেখিয়ে সে রাতারাতি আঙুল ফুলে কলাগাছ হয়ে ওঠে। এসব মানুসের সহযোগিতায় তার নারী, বাড়ি ও জায়গাজমির অভাব থাকে না। মজিদের এসব ভণ্ডামি বুঝতে পারা শিক্ষিত যুবক আক্কাস গ্রামে শিক্ষার আলো প্রসারে স্কুল করতে গেলে মজিদ সে পরিকল্পনা নস্যাৎ করে দেয়।'বহিপীর' নাটকের বহিপীর ধর্মব্যবসায়ীদের সার্থক প্রতিনিধি। যারা মানুষের ধর্মভীরুতাকে পুঁজি করে নিজেকে সমাজে প্রতিষ্ঠা করেছে সে তাদেরই একজন। মুরিদের সরলতার সুযোগ নিয়ে পীরেরা নানা ছলাকলার আশ্রয় নিয়ে থাকে। তারা চায় মুরিদেরা পীরকে ভয় করুক; দুহাত ভরে দান করুক। এজন্য ধর্মকে ঢাল বানিয়ে পীরেরা মুরিদদের দৃষ্টি আকর্ষণের নানা পথ আবিষ্কার করে। তাদের স্বার্থে আঘাত এলে তারা দুর্বলকে দমন করতেও কঠোর হতেও দ্বিধা করে না। বহিপীর তাহেরাকে পাওয়ার জন্য হাতেম আলির বজরায় নানা কূটকৌশল করেছিল। জমিদারি রক্ষার জন্য সে হাতেম আলিকে টাকা ধার দিতে চেয়েছে, পুলিশের ভয় দেখিয়ে তাহেরাকে দুর্বল করার প্রয়াস চালিয়েছে। বহিপীরের মতোই উদ্দীপকের মজিদ আরেক ধর্মব্যবসায়ী। সেও নিজের অস্তিত্ব রক্ষার জন্য মানুষের ধর্মবিশ্বাসকে কেন্দ্র করে মাজার গড়ে তোলে এবং নিজেকে প্রতিষ্ঠিত করে। এজন্য বহিপীর ও মজিদের মধ্যে কোনো পার্থক্য নেই। তারা উভয়ই ধর্মব্যবসায়ী হিসেবে একই বৃন্তের দুই ফুল।উত্তরের সারবস্তু: "উদ্দীপকের মজিদ ও 'বহিপীর' নাটকের বহিপীর আসলে এক বৃন্তের দুটি ফুল"-মন্তব্যটি মজিদ ও বহিপীরের অভিন্ন ধর্মব্যবসায়ের বিশ্লেষণে যথোপযুক্ত হয়েছে।

Explanation:


Sub-Questions:

================================================================================
Question #15 (ID: 694792)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards: Sylhet Board | Tags: Sylhet Board
--------------------------------------------------------------------------------
Question:
প্রত্যন্ত গ্রাম সোনাইছড়ি। এ গ্রামেরই বাসিন্দা সহজসরল কৃষক শরীফ। তিনকন্যা ও দু'পুত্র সন্তান নিয়ে কষ্টের সংসার চালাতে গিয়ে হিমশিম খাচ্ছেন তিনি। তাই জীবন বাস্তবতার কথা ভেবে বড়ো মেয়ে নবম শ্রেণি পড়ুয়া মেধাবী ছাত্রী জমিলাকে বিয়ে দিয়ে দেওয়ার সিদ্ধান্ত নেন কৃষক শরীফ। কিন্তু জমিলার তাতে মত নেই মোটেই। বিষয়টি সে তার স্কুলের প্রধান শিক্ষককে অবহিত করে। তিনি জমিলার বাবাকে বুঝিয়ে এ বাল্যবিবাহ বন্ধ করেন। জমিলা এখন নির্বিঘ্নে পড়াশোনা চালিয়ে যাচ্ছে।

Options:
ক. শহরে বহিণীরের কয়জন মুরিদ আছেন?
খ. 'এমন মেয়ে কারো পেটে জন্মায় জানতাম না'—কথাটি বুঝিয়ে লেখো।
গ. উদ্দীপকের প্রধান শিক্ষক 'বহিপীর' নাটকের কোন চরিত্রের প্রতিনিধিত্ব করে? ব্যাখ্যা করো।
ঘ. উদ্দীপকের জমিলা যেন 'বহিণীর' নাটকের তাহেরা চরিত্রেরই প্রতিচ্ছবি—উক্তিটি মূল্যায়ন করো।


Correct Answer: 

Solution:
কশহরে বহিপীরের জনা তিনেক মুরিদ আছেন।[math]\\[/math]
 খতাহেরার স্বাধীনচেতা স্বভাবের প্রতি ভর্ৎসনা প্রকাশিত হয়েছে খোদেজার 'এমন মেয়েও কারো পেটে জন্মায় জানতাম না'-এই উক্তিটির মাধ্যমে।মাতৃসুলভ স্নেহানুভূতি নিয়ে পালিয়ে আসা তাহেরাকে নিজেদের বর্জরায় আশ্রয় দেয় খোদেজা। তাহেরার বুড়ো স্বামীর কাছে না গিয়ে পালিয়ে আসাকে ভালো চোখে দেখতে পারেনি খোদেজা। কেননা খোদেজা তকদিরে বিশ্বাসী এবং মেয়েরা পালিয়ে যাবে এটা তার মানসিকতার পরিপন্থি। তাই সে তাহেরাকে ভর্ৎসনা করে এই বলে যে, 'এমন মেয়েও কারো পেটে জন্মায় জানতাম না'। এ উক্তি দ্বারা খোদেজার ক্ষীণ দৃষ্টিসম্পন্ন ও কুসংস্কারাচ্ছন্ন মানসিকতারই বহিঃপ্রকাশ ঘটে।উত্তরের সারবস্তু: তাহেরার স্বাধীনচেতা স্বভাবের প্রতি ভর্ৎসনা প্রকাশিত হয়েছে খোদেজার এই উক্তিটির মাধ্যমে।[math]\\[/math]
 গউদ্দীপকের প্রধান শিক্ষক 'বহিপীর' নাটকের সাহসী হাশেম চরিত্রের প্রতিনিধিত্ব করেন।মানবিক অনুভূতিসম্পন্ন হাশেম আলি 'বহিপীর' নাটকের ইতিবাচক চরিত্র। তাহেরার সমস্যা উপলব্ধি করে সে তাহেরার পক্ষাবলম্বন করেছে। বহিপীরের ভীতি প্রদর্শন, পিতার করুণ মুখ উপেক্ষা করেও সে তাহেরাকে বাঁচাতে চেয়েছে। এমনকি শেষ পর্যন্ত মেয়েটিকে বাঁচাতে সে তাকে নিয়ে অনিশ্চিত অজানার উদ্দেশে রওনা দিয়েছে।উদ্দীপকের প্রধান শিক্ষক আধুনিক বোধসম্পন্ন যুক্তিবাদী মানুষ। উদ্দীপকে দেখা যায়, কৃষক শরিফ অপ্রাপ্তবয়স্ক জামিলাকে তার মতের বিরুদ্ধে বিয়ে দেওয়ার সিদ্ধান্ত নেন। বিষয়টি জানতে পেরে প্রধান শিক্ষক জমিলার বাবাকে বুঝিয়ে এ বাল্যবিবাহ বন্ধ করেন। এভাবে তিনি জমিলাকে তার সংকটাপন্ন অবস্থা থেকে উদ্ধার করেন। 'বহিপীর' নাটকের হাশেম আলিও তাহেরাকে অসহায় ও বন্দিদশা থেকে উদ্ধার করেছে। এদিক থেকে হাশেম আলি ও উদ্দীপকের প্রধান শিক্ষক চরিত্র দুটি সাদৃশ্যপূর্ণ।উত্তরের সারবস্তু: মানবিক অনুভূতির দিক থেকে সমদর্শী হওয়ায় উচ্চীণকের প্রধান শিক্ষক 'বহিপীর' নাটকের হাশেম চরিত্রের প্রতিনিধিত্ব করে।[math]\\[/math]
 ঘস্বাধীনচেতা, সাহসী ও বাস্তবজ্ঞানের দিক থেকে উদ্দীপকের জমিলা 'বহিপীর' নাটকের তাহেরা চরিত্রের প্রতিচ্ছবি।'বহিপীর' নাটকে তাহেরা এক দৃঢ়চেতা প্রতিবাদী চরিত্র। তার কুসংস্কারাচ্ছন্ন বাবা ও সত্মা এক বৃদ্ধ পীরের সাথে তার বিয়ে ঠিক করলে সে এর বিরুদ্ধে প্রতিবাদ জানায়। কিন্তু এতেও কোনো ফল না হওয়ায় সে বাড়ি ছেড়ে পালায়। তৎকালীন সমাজে ব্যক্তিস্বাধীনতাকে প্রতিষ্ঠিত করতে গিয়ে তাহেরার এমন পদক্ষেপ সত্যিকার অর্থেই বিস্ময়কর।উদ্দীপকের জমিলা জীবনসচেতন নারী। পড়ালেখা করে সে জীবনে প্রতিষ্ঠিত হতে চায়। কিন্তু তার বাবা তাকে বিয়ে দেওয়ার সিদ্ধান্ত নেয়। জমিলা তার স্কুলের প্রধান শিক্ষককে এ বিষয়ে অবহিত করে। প্রধান শিক্ষকের সহায়তায় তার বিয়ে বন্ধ হয়ে যায়। এখন জমিলা নির্বিঘ্নে তার পড়াশোনা চালিয়ে যাচ্ছে।'বহিপীর' নাটকের তাহেরা একজন আত্মমর্যদাশীল ও ব্যক্তিত্বসম্পন্ন নারী। সে নিজের বিরুদ্ধে অন্যায় বিয়ে মেনে নেয়নি। দুঃসাহসের সাথে সে শহরগামী বারায় চড়ে বসেছে। ব্যক্তিস্বাধীনতা খর্ব হওয়ার আশঙ্কায় সে আত্মহননের চেষ্টাও করে। সর্বোপরি তাহেরা নারী অধিকার ও জাগরণের প্রতীকী চরিত্র। উদ্দীপকের জমিলাও স্বাধীনচেতা। বাবা তাকে বিয়ে দেওয়ার সিদ্ধান্ত জানালে সে প্রতিবাদ করেছে। শেষ পর্যন্ত সে স্কুলের প্রধান শিক্ষকের সহায়তায় বাল্যবিবাহের হাত থেকে মুক্তি লাভ করেছে। উপরিউক্ত আলোচনার প্রেক্ষিতে বলা যায়, প্রশ্নোক্ত মন্তব্যটি যথার্থ।উত্তরের সারবস্তু: উদ্দীপকের জমিলা 'বহিপীর' নাটকের তাহেরার মতোই প্রতিবাদী চেতনাকে ধারণ করায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #16 (ID: 694796)
--------------------------------------------------------------------------------
Type: CQ | Book: বাংলা ১ম পত্র | Years: 2022, 2022, 2022 | Boards: Rajshahi Board, Sylhet Board, Dinajpur Board | Tags: Rajshahi Board, Sylhet Board, Dinajpur Board
--------------------------------------------------------------------------------
Question:
দৃশ্যপট-১: বলো কী তোমার ক্ষতি

জীবনে অথৈ নদী

দুর্বল মানুষ যদি?

পার হয় তোমাকে ধরে?

দৃশ্যপট-২: নদীর এ কূল ভাঙে ও কূল গড়ে

এই তো নদীর খেলা

সকাল বেলার ধনীরে তুই

ফকির সন্ধ্যা বেলা।

Options:
ক. কার গায়ে বদদোয়া লাগে না?
খ. 'এমন মেয়েও কারো পেটে জন্মায়, জানতাম না'-উক্তিটি দ্বারা কী বোঝানো হয়েছে?
গ. দৃশ্যপট-১ এ 'বহিপীর' নাটকের যে দিকটি প্রতিফলিত হয়েছে তা ব্যাখ্যা করো।
ঘ. "দৃশ্যপট-২ 'বহিপীর' নাটকের একটি খন্ডচিত্র"-উক্তিটির যথার্থতা মূল্যায়ন করো।


Correct Answer: 

Solution:
কপীরের গায়ে বদদোয়া লাগে না।[math]\\[/math]
 খতাহেরার স্বাধীনচেতা স্বভাবের প্রতি ভর্ৎসনা প্রকাশিত হয়েছে খোদেজার 'এমন মেয়েও কারো পেটে জন্মায় জানতাম না'-এই উক্তিটির মাধ্যমে।মাতৃসুলভ স্নেহানুভূতি নিয়ে পালিয়ে আসা তাহেরাকে নিজেদের বজরায় আশ্রয় দেয় খোদেজা। তাহেরার বুড়ো স্বামীর কাছে না গিয়ে পালিয়ে আসাকে ভালো চোখে দেখতে পারেনি খোদেজা। কেননা খোদেজা তকদিরে বিশ্বাসী এবং মেয়েরা পালিয়ে যাবে এটা তার মানসিকতার পরিপন্থি। তাই সে তাহেরাকে ভর্ৎসনা করে এই বলে যে, 'এমন মেয়েও কারো পেটে জন্মায় জানতাম না'। এ উক্তি দ্বারা খোদেজার ক্ষীণ দৃষ্টিসম্পন্ন ও কুসংস্কারাচ্ছন্ন মানসিকতারই বহিঃপ্রকাশ ঘটে।উত্তরের সারবস্তু: তাহেরার স্বাধীনচেতা স্বভাবের প্রতি ভর্ৎসনা প্রকাশিত হয়েছে খোদেজার এই উক্তিটির মাধ্যমে।[math]\\[/math]
 গদৃশ্যপট-১-এ 'বহিপীর' নাটকের তাহেরার অসহায়ত্বের দিকটি প্রতিফলিত হয়েছে।'বহিপীর' নাটকে তাহেরা একটি অসহায় নারী চরিত্র। পীরভক্ত বাবা ও সৎ মা তার মতামত অগ্রাহ্য করে বৃদ্ধ বহিপীরের সাথে তাকে বিয়ে দেয়। নিরুপায় হয়ে সে বাড়ি থেকে পালিয়ে হাতেম আলির বজরায় আশ্রয় নেয়। কিন্তু সেখানেও কুসংস্কারাচ্ছন্ন জমিদার পত্নী খোদেজা তাকে পীরের হাতে তুলে দিতে চায়। অন্যদিকে হাতেম আলিকে জমিদারি রক্ষার অর্থ দেওয়ার শর্তে তাহেরাকে ফেরত চায় সুচতুর বহিপীর।দৃশ্যপট-১-এ প্রতিফলিত হয়েছে অসহায়ের সহযোগিতার আকুতি। বিপদগ্রস্ত মানুষের পাশে থাকা সক্ষম প্রতিটি মানুষের কর্তব্য। সংকটে থাকা প্রতিটি মানুষ সবসময় তাকিয়ে কখন কেউ তাকে হাত বাড়িয়ে উদ্ধার করবে। তার দুঃখকে দূর করার জন্য কোনো দরদি প্রাণ এগিয়ে আসবে। মানুষ মানুষের জন্য, জীবন জীবনের জন্য—এই চেতনা ধারণ করার নামই মানবিকতা। দুর্বল মানুষেরা যদি সবল মানুষের সহায়তা পেয়ে এগিয়ে যেতে পারে তাতে সবলের কোনো ক্ষতি নেই, বরং সেটাই হবে মানবতার পরিচয়। 'বহিপীর' নাটকে বিপদগ্রস্ত তাহেরা যেন দৃশ্যপট-১-এর উক্ত বক্তব্যেরই প্রতিফলন। তার জীবনের স্বাধীনতা যখন নস্যাৎ করার কূটকৌশল চলে তখন তার প্রয়োজন বলিষ্ঠ কোনো সহযাত্রীর। যে তাকে বিপদ থেকে উদ্ধার করে সুন্দর স্বাধীন জীবনের নিশ্চয়তা দিবে। সে আশা নিয়েই সে হাতেম আলির বজরায় আশ্রয় নিয়েছিল।উত্তরের সারবস্তু: দৃশ্যপট-১-এ 'বহিপীর' নাটকের তাহেরার অসহায়ত্বের দিকটি প্রতিফলিত হয়েছে।[math]\\[/math]
 ঘদৃশ্যপট-২-এ আলোচ্য নাটকের মূল চিত্র তুলে না ধরে শুধু হাতেম আলির জমিদারি হারানোর বিষয়টি চিত্রায়িত করায় প্রশ্নোক্ত উত্তিটি যথার্থতা লাভ করেছে।'বহিপীর' নাটকে জমিদার হাতেম আলি সান্ধ্য আইনের কবলে পড়ে জমিদারি হারাতে বসেছেন। এ নিয়ে হাতেম আলির দুশ্চিন্তার শেষ নেই। নিয়তির জেরে জমিদারকে এখন অসহায়ের মতো দ্বারে দ্বারে ঘুরতে হচ্ছে সাহায্যের আশায়। আলোচ্য নাটকে এ ঘটনাটি মূল বিষয় নয়। বহিপীরের ধর্মব্যবসায়ের ফলে তাহেরার জীবন সংকটই নাটকের মূল বিষয়বস্তু।দৃশ্যপট-২-এ মানুষের জীবনের উত্থান-পতনের চিত্রায়ণ করা হয়েছে। নদী যেমন এক কূল ভেঙে অপর কূল পলি পড়ে গড়ে ওঠে; মানুষের জীবনেও তেমনি জোয়ার-ভাটার খেলা চলতে থাকে। আজ যে লোক অঢেল সম্পদের মালিক আগামীকাল সে ফকির হয়ে অন্যের সাহায্যপ্রার্থী হতে পারে। যে আজ রাজার আসনে বসে ক্ষমতার শিখরে, কাল যে সে নিঃস্ব হবে না তার কোনো নিশ্চয়তা নেই। এজন্যই বলা হয়েছে সকাল বেলার যে ধনী সে সন্ধ্যাবেলার ফকির। এটাই জগতের নিয়ম।'বহিপীর' নাটকে বহিপীর মানুষের ধর্মীয় বিশ্বাসকে অবলম্বন করে নিজের হীন স্বার্থ হাসিল করে। দেশের বিভিন্ন অঞ্চলে মুরিদানের বাড়ি বাড়ি ঘুরে সে অর্থসম্পদ সংগ্রহ করে। তাহেরার বাবা ও সৎ মা তেমনি একটি পীরভক্ত পরিবার। পীরের প্রতি অতিভক্তি থেকে তারা মেয়ের মতামত অগ্রাহ্য করে বৃহ বহিপীরের সঙ্গে বিয়ে দেয়। জীবন সম্পর্কে সচেতন তাহেরা পালিয়ে হাতেম আলির বজরায় আশ্রয় নিলে সেখানেও বহিপীর ঘটনাক্রমে উপস্থিত হয়। হাতেম আলির জমিদারি রক্ষার দুর্বলতার সুযোগ নিয়ে তাহেরাকে অধিগত করার পন্থা অবলম্বন করে বহিপীর। কুসংস্কারাচ্ছন্ন জমিদার পত্নী খোদেজা তাহেরাকে স্বামীর কাছে ফিরিয়ে দিয়ে সওয়াবের অধিকারী হতে চায়। তবে শিক্ষিত হাশেমের সহযোগিতা ও হাতেম আলির নৈতিক বোধোদয়ে তাহেরার জীবন রক্ষা পায়। আলোচ্য নাটকের এ মূল ঘটনা দৃশ্যপট-২-এ চিত্রায়িত না হয়ে হাতেম আলির জমিদারি হারানোর উত্থান-পতনের খণ্ডচিত্রকে ধারণ করেছে মাত্র।উত্তরের সারবস্তু: দৃশ্যপট-২-এ আলোচ্য নাটকের মূল চিত্র তুলে না ধরে শুধু হাতেম আলির জমিদারি হারানোর বিষয়টি চিত্রায়িত করায় উক্তিটি যথার্থতা লাভ করেছে।

Explanation:


Sub-Questions:

================================================================================
Question #17 (ID: 694801)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Rajshahi Board | Tags: Rajshahi Board
--------------------------------------------------------------------------------
Question:
কতই বা বয়স তখন বিথীর? আট বা দশ। স্কুলে যাওয়ার পথে ট্রাকের ধাক্কায় রিশা থেকে মা ছিটকে পড়লেন। তারপর আর কিছুই মনে নেই। এরপর নতুন মা-ই তার সব। বাবার এনে দেওয়া নতুন মা তার সব দুঃখ ভুলিয়ে দিয়েছেন। পরম যত্নে তাকে লালন-পালন করে আগলে রেখেছেন। আজ বিথীর এসএসসি পরীক্ষা। দাদির কড়া নির্দেশ- বাসায় কারো খাবারের পাতে যেন ডিম না থাকে। বিথীর পরীক্ষা ভালো হবে এই কামনা করে তেলপড়া, পানিপড়া এনেছেন- বলে রেখেছেন পরীক্ষা শেষে নাতনির বিয়ে দেবেন। কিন্তু বিথীর নতুন মায়ের ঘোর আপত্তি। তিনি স্পষ্ট জানিয়ে দিয়েছেন, "মেয়ের আমার পড়াশুনা শেষ হবে; সমাজের একজন হয়ে উঠবে- তবেই বিয়ে।"

Options:
ক. বহিপীরের মতে কোনটি মাঠের ভাষা?
খ. খোদেজা কেন তাহেরাকে 'শাবাশ মেয়ে' বলেছেন?
গ. উদ্দীপকের দাদির মধ্যে 'বহিপীর' নাটকের যে বিশেষ দিকটি লক্ষণীয় তা ব্যাখ্যা কর।
ঘ. 'তাহেরার সৎমা বিথীর নতুন মায়ের ভূমিকায় থাকলে তাহেরাকে এমন পরিস্থিতির সম্মুখীন হতে হতো না'- মন্তব্যের সপক্ষে যুক্তি দাও।


Correct Answer: 

Solution:
কবহিপীরের মতে কথ্য ভাষা হলো মাঠের ভাষা। [math]\\[/math]
 খতাহেরার দুঃসাহস দেখে খোদেজা নিজের আক্ষেপ থেকে এমন উক্তি করেছেন।তাহেরার বাবা ও সৎমা তাকে জোরপূর্বক তার অমতে বৃদ্ধ পিরের সঙ্গে বিয়ে দেয়। তাহেরা সেই বিয়ে কোনোভাবেই মেনে নিতে পারে না। তাই সে বিয়ের রাতেই চাচাত ভাইকে সঙ্গে নিয়ে পালিয়ে যায়। ডেমরা ঘাটে যাওয়ার পর তার চাচাত ভাই ছোট হওয়ার কারণে ভয়ে ও ক্ষুধায় কাঁদতে শুরু করে। তাদের কাছে কোনো টাকা-পয়সা ছিল না। এমন অবস্থায় জমিদারগিন্নি খোদেজা সেখান থেকে তাদের উদ্ধার করেন। তাহেরার চাচাত ভাই ভয়ে কাঁদলেও তাহেরার চোখে ভয়ের কোনো চিহ্ন না দেখে খোদেজা প্রশ্নোক্ত কথাটি বলেন। এখানে তাহেরার আচরণে খোদেজার আক্ষেপ প্রকাশ পেয়েছে। [math]\\[/math]
 গউদ্দীপকের দাদির মধ্যে 'বহিপীর' নাটকের অন্ধবিশ্বাস ও সংস্কারের দিকটি লক্ষণীয়।আমদের দেশের গ্রামীণ সমাজে শিক্ষার হার কম থাকায় মানুষের মধ্যে অন্ধবিশ্বাস ও কুসংস্কার অধিক লক্ষ করা যায়। সহজ-সরল এসব মানুষ নানা কুসংস্কার অন্ধভাবে বিশ্বাস করে প্রায়ই প্রতারিত হয়। কেননা এসব কুসংস্কারকে পুঁজি করে কিছু স্বার্থান্বেষী ধর্মব্যবসায়ী সহজ-সরল মানুষকে প্রতারিত করে।উদ্দীপকের দাদি বিথীর এসএসসি পরীক্ষা উপলক্ষ্যে বাসার সবাইকে খাবারের পাতে ডিম না নেওয়ার জন্য কড়া নির্দেশ দেন। আবার বিথীর পরীক্ষা ভালো হবে এই কামনায় তেলপড়া, পানিপড়া অনেন। এখানে স্পষ্টভাবেই দাদির মধ্যে সামাজিক কুসংস্কার ও অন্ধবিশ্বাসের দিকটি ফুটে উঠেছে যা 'বহিপীর' নাটকের একটি বিশেষ দিক। নাটকটিতে দেখা যায়, পরকালের মুক্তির আশায় তাহেরার বাবা- সৎমা তাকে বুড়ো পিরের সাথে জোরপূর্বক বিয়ে দেয়। আবার জমিদারগিন্নি খোদেজার মধ্যেও এই অন্ধবিশ্বাস লক্ষ করা যায়। সওয়াবের আশায় তিনি তাহেরাকে বহিপীরের হাতে তুলে দেওয়ার চেষ্টা করেন। এখানে তাহেরার বাবা-সৎমা এবং খোদেজার কর্মকান্ডে কুসংস্কার ও অন্ধবিশ্বাসের দিকটি প্রতিফলিত, যা উদ্দীপকের দাদির মধ্যে লক্ষণীয়। [math]\\[/math]
 ঘতাহেরার সৎমা বিথীর নতুন মায়ের ভূমিকায় থাকলে তাহেরাকে এমন পরিস্থিতির সম্মুখীন হতে হতো না।- মন্তব্যটি যথার্থ।পৃথিবীতে মা সন্তানের সবচেয়ে নিরাপদ আশ্রয়। কেননা মায়ের মতো করে সচরাচর কেউই তাকে বুঝতে চেষ্টা করে না। আর কেউ যখন মাকে হারিয়ে সৎমায়ের কবলে পড়ে যায় তখন তার জীবন হয়ে পড়ে দুর্বিষহ। সৎমা তাকে নিজের সন্তানের মতো দেখতে চায় না। তবে কিছু ক্ষেত্রে এর ব্যতিক্রমও দেখা যায়। তখন সৎমা তার কাছে আপন মায়ের মতোই মনে হয়। মনউদ্দীপকের বিথী দুর্ঘটনায় মাকে হারিয়ে তার নতুন মায়ের কাছে বড়ো হতে থাকে। নতুন মা তার কাছে ভরসার জায়গা হয়ে ওঠে। বাবার এনে দেওয়া এ নতুন মা তার সব দুঃখ ভুলিয়ে দেয়। পরম যত্নে তাকে আগলে রাখে। এসএসসি পরীক্ষার পর দাদি বিথীকে বিয়ে দিতে চাইলে এতে তিনি আপত্তি জানান। মেয়েকে পড়াশোনা করিয়ে তিনি সমাজের একজন হিসেবে গড়ে তুলতে চান। অন্যদিকে ' বহিপীর' নাটকের তাহেরার সৎমায়ের কর্মকান্ডে আমরা এর বিপরীত চিত্রটি দেখি। ফলে তাহরোর সৎমা উদ্দীপকের বিথীর নতুন মায়ের সম্পূর্ণ বিপরীত মেরুতে অবস্থান করে।'বহিপীর' নাটকে তাহেরার সৎমাকে আমরা একজন কুসংস্কারাচ্ছন্ন ও অন্ধবিশ্বাসী হিসেবে দেখতে পাই। পরকালের সওয়াবের আশায় তাহেরাকে বৃদ্ধ বহিপীরের সাথে বিয়ে দেয়। ফলে তাহেরা এই বিয়ে মেনে নিতে না পেরে বাড়ি থেকে পালিয়ে যায়। অথচ তাহেরার এই সৎমা যদি বিথীর নতুন মায়ের ভূমিকায় থাকত তাহলে তাহেরাকে অমন বৃদ্ধের সাথে বিয়ে দিত না। আর তাহেরাকেও বাড়ি থেকে পালিয়ে আসতে হতো না। তাই বলা যায়, প্রদত্ত মন্তব্যটি যথার্থ।

Explanation:


Sub-Questions:

================================================================================
Question #18 (ID: 694806)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards: Sylhet Board | Tags: Sylhet Board
--------------------------------------------------------------------------------
Question:
ভরদুপুরে বাড়ির পেছনের পুকুর থেকে পানি আনতে গিয়ে মুর্ছা যায় রাহেলা। পরিবারের সবার ধারণা, রাহেলার উপর নিশ্চিত জিন- ভূতের আছর পড়েছে। তাই সে মুর্ছা গিয়েছে। পাড়া-প্রতিবেশী বাড়ির সবার পরামর্শ— দ্রুত কবিরাজ দেখানো হোক, ঝাড়ফুঁক করানো হোক রাহেলাকে। তবেই সে সুস্থ হয়ে উঠবে। কিন্তু তাতে বাদ সাধে রাহেলার বড়ো ভাই বিশ্ববিদ্যালয় পড়ুয়া ইশতিয়াক। সে বলে, রাহেলাকে আমি ডাক্তারের কাছে নিয়ে যাব।

Options:
ক. সর্বদা বহিপীরের কী করার অভ্যাস?
খ. হাতেম আলি তাহেরাকে বহিপীরের হাতে তুলে দিতে চায়নি কেন ?
গ. উদ্দীপকের ইশতিয়াক ও 'বহিপীর' নাটকের হাশেমের চেতনাগত সাদৃশ্য বর্ণনা করো।
ঘ. "উদ্দীপকে বর্ণিত সামাজিক চিত্রটি 'বহিপীর' নাটকের একটি শিক্ষণীয় দিক"—কথাটি যুক্তিসহ বিশ্লেষণ করো।


Correct Answer: 

Solution:
কসর্বদা বহিপীরের ওয়াজ-নছিহত করার অভ্যাস।[math]\\[/math]
 খনীচু ব্যক্তিত্বসম্পন্ন মানুষ নন বলেই হাতেম আলি আত্মস্বার্থ চরিতার্থ করার জন্য তাহেরাকে পীর সাহেবের হাতে তুলে দিতে চাননি।হাতেম আলির জমিদারি রক্ষার জন্য তাহেরাকে পীরের হাতে সঁপে দিতে হবে তাকে। হাতেম আলির শরীরে বনেদি রক্ত। কোনো হীন কাজ করে জমিদারি রক্ষা করার মতো নীচু ব্যক্তি তিনি নন। তাই শুদ্ধ সত্তায় উত্তীর্ণ হয়েই হাতেম আলি তাহেরাকে বহিপীরের হাতে তুলে দিতে রাজি হননি।উত্তরের সারবস্তু: উন্নত মানবিক বোধের কারণে উদ্দীপকের হাতেম আলি তাহেরাকে বহিপীরের হাতে তুলে দিতে চায়নি।[math]\\[/math]
 গআধুনিক চিন্তাধারার অধিকারী হওয়ার দিক থেকে উদ্দীপকের ইশতিয়াক ও 'বহিপীর' নাটকের হাশেমের মাঝে সাদৃশ্য পরিলক্ষিত হয়।'বহিপীর' নাটকের জমিদারপুত্র হাশেম আলি যুক্তিবাদী, আধুনিক ও মানবিক অনুভূতিসম্পন্ন মানুষ। মানবিক মূল্যবোধ এবং ন্যায়বোধের বিষয়টি তার কাছে গুরুত্বপূর্ণ। সে তাহেরার সমস্যার প্রকৃতি উপলব্ধি করেছে এবং বাহিপীরের দুরভিসন্ধি থেকে তাকে উদ্ধার করেছে।উদ্দীপকে পুকুর থেকে পানি আনতে গিয়ে মূর্ছা যায় রাহেলা। এতে সকলে বিশ্বাস করে রাহেলার ওপর জিন-ভূতের আছর পড়েছে। বাড়ির সকলে কবিরাজ ডেকে ঝাড়ফুঁক করানোর কথা বললে এর বিরোধিতা করে রাহেলার বিশ্ববিদ্যালয় পড়ুয়া বড়ো ভাই ইশতিয়াক। অন্যদের অযৌক্তিক পরামর্শকে গুরুত্ব না দিয়ে সে রাহেলাকে ডাক্তার দেখানোর সিদ্ধান্ত নেয়। তার এ মানসিকতা দেখে বলা যায়, 'বহিপীর' নাটকের হাশেমের মতো সেও আধুনিক চিন্তাধারার অধিকারী—আর এখানেই তাদের সাদৃশ্য।উত্তরের সারবস্তু: উদ্দীপকের ইশতিয়াক আধুনিক চিন্তা-চেতনার অধিকারী হওয়ায় তার সাথে 'বহিপীর' নাটকের হাশেমের চেতনাগত সাদৃশ্য রয়েছে।[math]\\[/math]
 ঘ"উদ্দীপকে বর্ণিত সামাজিক চিত্রটি 'বহিপীর' নাটকের একটি শিক্ষণীয় দিক"–মন্তব্যটি যথার্থ।একজন সমাজসচেতন শিল্পী হিসেবে সৈয়দ ওয়ালীউল্লাহ তাঁর 'বহিপীর' নাটকে সমাজের অসংগতির চিত্র তুলে ধরেছেন। তাহেরাকে তার মতের বিরুদ্ধে জোর করে বিয়ে দেওয়ার মাঝে সমাজে নারীর স্বাধীনতা খর্ব হওয়ার দিকটি ফুটে উঠেছে। এছাড়া স্বার্থান্বেষী পীরের আধিপত্যে বোঝা যায়, মুষ্টিমেয় ব্যক্তির হাতে সমাজের রীতিপদ্ধতি বন্দি ছিল।উদ্দীপকে রাহেলাও তাহেরার মতো সমাজের আগ্রাসী মনোভাবের শিকার হতে গিয়েছিল। কিন্তু সেখানে থেকে তাকে উদ্ধার করে ইশতিয়াক। ইশতিয়াক ছিল আধুনিক জীবনধারার অধিকারী। তাই সমাজের প্রচলিত ধারণাকে ভেঙে রাহেলাকে সে ডাক্তারের কাছে নিয়ে যাওয়ার সিদ্ধান্ত নেয়।উপর্যুক্ত বিষয় দুটি পর্যালোচনার উপান্তে আমার সিদ্ধান্ত নিতে পারি যে, যে সমাজে তাহেরা ও রাহেলা বাস করছে তা মোটেও তাদের জন্য নিরাপদ ছিল না। কিন্তু সেখান থেকে ইশতিয়াক ও হাশেম আলির মতো শিক্ষিত ও আধুনিক মানুষের স্পর্শে তারা পরিত্রাণ পেয়েছে। তাই উদ্দীপকে ইশতিয়াক যে ভূমিকা পালন করেছে নাটকে হাশেম আলিও সেই একই ভূমিকা পালন করছে। নাট্যকার ধর্মীয় গোঁড়ামিযুক্ত ও কুসংস্কারাচ্ছন্ন সমাজের অতীত প্রথাকে ভেঙে আধুনিক ধ্যান-ধারণা ও যুক্তিবাদকে প্রতিষ্ঠা করেছেন।উত্তরের সারবস্তু: পুরোনো ধ্যানধারণার বিপরীতে শক্তিশালী অবস্থানের প্রেক্ষিতে প্রশ্নোক্ত কথাটি যৌক্তিক হয়ে উঠেছে।

Explanation:


Sub-Questions:

================================================================================
Question #19 (ID: 694878)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Sylhet Board | Tags: Sylhet Board
--------------------------------------------------------------------------------
Question:
শরীফ সাহেবের স্ত্রীর মৃত্যুর পর নিঃসঙ্গ জীবন যাপন করছেন। তিনি নিয়মিত নামাজ-রোজাসহ দীর্ঘদিন মসজিদ ও এতিমখানায় সাহায করে আসছেন। প্রয়োজনে অসহায় মানুষের পাশে দাঁড়ান। শরীফ সাহেবের কার্যকলাপ দেখে মুগ্ধ হয়ে পিতৃহীন বালিকা রেশমা তাকে স্বেচ্ছায় বিয়ে করে সুখী হতে চায়।

Options:
ক. সূর্যাস্ত আইন কত সালে প্রণীত হয়?
খ. 'সাবাস মেয়ে তুমি'- তাহেরাকে এ কথা বলার কারণ কী?
গ. উদ্দীপকটি 'বহিপীর' নাটকের মূল বিষয়বস্তুকে ধারণ করে কিং যুক্তিসহ উপস্থাপন কর।
ঘ. 'বহিপীর' নাটকে বহিপীরের মানসিকতা উদ্দীপকের শরীফ সাহেবের মতো হলে নাটকের পরিণতি ভিন্ন হতো- মরবাটি বিশ্লেষণ কর।


Correct Answer: 

Solution:
কসূর্যাস্ত আইন ১৭৯৩ সালে প্রণীত হয়। [math]\\[/math]
 খতাহেরার দুঃসাহস দেখে জমিদারগিন্নি খোদেজা নিজের আক্ষেপ থেকে 'সাবাস মেয়ে তুমি' কথাটি বলেছেন।।'বহিপীর' নাটকে তাহেরার বাবা ও সৎমা জোরপূর্বক তাহেরাকে বৃদ্ধ পিরের সঙ্গে বিয়ে দেয়। তাহেরা সেই বিয়ে কোনোভাবেই যোগ নিতে পারে না। তাই সে বিয়ের রাতেই চাচাত ভাইকে সঙ্গে নিয় পালিয়ে যায়। ডেমরাঘাটে যাওয়ার পরে তার চাচাত ভাই হো হওয়ার কারণে ভয়ে ও ক্ষুধায় কাঁদতে শুরু করে। তাদের কাছে কোনে টাকাও ছিল না। এমন অবস্থায় জমিদারগিন্নি খোদেজা সেখান থেকে তাদের উদ্ধার করেন। তাহেরার চাচাত ভাই ভয়ে কাঁদলেও তাহের চোখে কোনো ভয়ের চিহ্ন না দেখে খোদেজা প্রশ্নোক্ত কথাটি বলেন। এখানে কুসংস্কারাচ্ছন্ন, পিরভক্ত খোদেজার আক্ষেপ প্রকাশ পেয়েছে। [math]\\[/math]
 গউদ্দীপকটি 'বহিপীর' নাটকের মূল বিষয়বস্তুকে ধারণ বলে আমি মনে করি। করেন।মানুষের জীবন বড় বৈচিত্র্যময়। কার জীবনে কখন কী ঘটে যা যে কেউ জানে না। সমাজে মানুষের প্রতি সদয় হওয়া এবং বিপদে দাঁড়ানোর মতো মানুষ যেমন চোখে পড়ে, তেমনই সহজ- মানুষের ধর্মবিশ্বাসকে পুঁজি করে মানুষকে ঠকানোর মতো বাতিল নেহাত কম নয়।উদ্দীপকের শরীফ সাহেব তার স্ত্রীর মৃত্যুর পর নিঃসঙ্গ জীবনযাপন করেন। নিয়মিত নামাজ-রোজাসহ দীর্ঘদিন মসজিদ ও এতিমখানায় সাহায্য করেন। প্রয়োজনে অসহায় মানুষের পাশে দাঁড়ান। তার কার্যকলাপে মুগ্ধ হয়ে পিতৃহীন বালিকা রেশমা তাকে স্বেচ্ছায় বিয়ে করে সুখী হতে চায়। 'বহিপীর' নাটকে বহিপীর স্ত্রী মারা যাওয়ায়। অল্পবয়সী মেয়ে তাহেরাকে বিয়ে করেন। তার মধ্যে কপটতা ও ভন্ডামির দিকটিই বেশি প্রতিফলিত হয়। তাহেরা তাকে স্বামী হিসেবে মেনে নেয়নি। অথচ বহিপীর জোরপূর্বক তাকে স্ত্রী হিসেবে পেতে নানা কূটকৌশল করতে থাকেন। হাশেম তাহেরার মনের ব্যথা বুঝতে পেরে বহিপীরের হাত থেকে বাঁচানোর চেষ্টা করে। এগুলোর পাশাপাশি নাটকে। হাতেম আলি জমিদারির সংকট, তাহেরার বাবা-মায়ের কুসংস্কার ও। অন্ধবিশ্বাস, খোদেজার অন্ধবিশ্বাস ও কুসংস্কার প্রভৃতি বিষয় প্রতিফলিত হয়েছে যেগুলো উদ্দীপকে অনুপস্থিত। তাই এভাবে উদ্দীপকটি 'বহিপীর' নাটকের মূল বিষয়বস্তুকে ধারণ করতে পারেনি। [math]\\[/math]
 ঘ" ' বহিপীর' নাটকের বহিপীরের মানসিকতা উদ্দীপকের শরীফ সাহেবের মতো হলে নাটকের পরিণতি ভিন্ন হতো।"- মন্তব্যটি যথার্থ।ভালো-মন্দ মানুষ নিয়েই আমাদের এই সমাজ। নিজের সুখ বিসর্জন দিয়ে অন্যের সাহায্য করার মতো মানুষ যেমন এই সমাজে রয়েছে, তেমনই নিজের স্বার্থ রক্ষা করার জন্য অন্যের ক্ষতি করার মতো প্রতারকও আমাদের সমাজে রয়েছে। নিজের স্বার্থ রক্ষার জন্য তারা প্রায়ই অমানবিক আচরণ করে।উদ্দীপকের শরীফ সাহেব স্ত্রী হারিয়ে পুনরায় বিয়ে না করে নিঃসঙ্গ থেকে নামাজ-রোজা পালন করেছেন। মসজিদ ও এতিমখানায় সাহায্য। cal করেছেন। অসহায়দের পাশে দাঁড়িয়েছেন। এই মানসিকতা প্রশংসার দাবিদার। অন্যদিকে 'বহিপীর' নাটকের বহিপীর শরীফ সাহেবের সম্পূর্ণ বিপরীত মানসিকতার একটি চরিত্র। স্ত্রী মারা যাওয়ায় মুরিদের সাে যুবতি মেয়ে তাহেরাকে অন্যায়ভাবে জোরপূর্বক বিয়ে করেছেন। এখানে তিনি একজন ভন্ড ও প্রতারক।'বহিপীর' নাটকের বৃদ্ধ বহিপীর একজন স্বার্থবাদী ও সুবিধাবাদী লোক। নিজের প্রবৃত্তি মেটানোর জন্য তার মেয়ের বয়সী তাহেরাকে বিয়ে করেছেন। তাহেরা তাকে মেনে না নিলেও জোরপূর্বক তাকে নিজের আয়ত্তে আনতে চেয়েছেন। অথচ তার মানসিকতা যদি উদ্দীপকের শরীফ সাহেবের মতো হতো তাহলে তিনি অমন করতে পারতেন না। তাহেরাকে সে বিয়ে করতে পারত না তখন। ফলে তাহেরাও এমন করে বাড়ি থেকে পালিয়ে যেত না। এভাবে নাটকের ঘ পরিণতিও ভিন্ন হতো। তাই বলা যায়, প্রদত্ত মন্তব্যটি যথার্থ।

Explanation:


Sub-Questions:

================================================================================
Question #20 (ID: 694873)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Sylhet Board | Tags: Sylhet Board
--------------------------------------------------------------------------------
Question:
জামাল সাহেব একজন নামকরা পীর। দেশের সারা অঞ্চলে তার মুরিদ আছে। পানিপড়া, তাবিজ দেওয়া, জিনের মাধ্যমে চিকিৎসা করেন তিনি। এভাবেই মুরিদদের কাছ থেকে অর্থকড়ি আয় করেন। পিরের একমাত্র ছেলে আরিফ এসব পছন্দ করে না। সে চায় লেখাপড়া করে সে ডাক্তার হবে। মানুষের চিকিৎসাসহ নানা রকম সেবা করবে। পরিবারের সবাই চায় আরিফ তার বাবার পেশা চালিয়ে যাক।

Options:
ক. কোন আইনে হাতেম আলির জমিদারি নিলামে উঠেছে?
খ. 'বিয়ে হলো তকদিরের কথা'- ব্যাখ্যা কর।
গ. উদ্দীপকে জামালের সাথে 'বহিপীর' নাটকের যে চরিত্রের মিল আছে তা বর্ণনা কর।
ঘ. "বর্ণনায় বৈচিত্র্য থাকলেও উদ্দীপকের আরিফ এবং 'বহিপীর' নাটকের হাশেম উভয়ের ভাবনা একই ধারায় উৎসারিত।" উক্তিটির যৌক্তিকতা দেখাও।


Correct Answer: 

Solution:
কসূর্যাস্ত আইনে হাতেম আলির জমিদারি নিলামে উঠেছে। [math]\\[/math]
 খ'বিয়ে হলো তকদিরের কথা'- এ কথাটি জমিদারপত্নী খোদেজা বলেছেন তাহেরাকে। এখানে দাম্পত্য জীবনের অনিশ্চিত সুখের বিষয়টি বোঝানো হয়েছে।পৃথিবীতে মানুষের চেয়ে বিচিত্রতর অন্য কিছুই নেই। কারণ বহু দিন পর্যবেক্ষণের পরেও একজন মানুষের গতি-প্রকৃতি সম্পর্কে বোঝা যায় না। মানুষ একান্তই দাম্পত্য সুখ কামনা করে। বিয়ে করে সংসার করলেই যে কেউ সুখী হবে তার নিশ্চয়তা নেই, কেউ তা দিতে পারে না। এ ক্ষেত্রে দুর্বলচিত্ত মানুষ কর্মশক্তির তুলনায় ভাগ্যের ওপর বেশি নির্ভরশীল। তারা মনে করে, ভাগ্য ভালো হলে সুখ আসবে, আর ভাগ্য খারাপ হলে তা আসবে না। আবার কার সঙ্গে কার বিয়ে হবে, কখন হবে তাও নির্দিষ্ট নয়। এ অনিশ্চিত বিষয়টিকে মানুষ তকদির বা ভাগ্যের ওপর ছেড়ে দিয়ে থাকে। এ কারণেই বলা হয়েছে- বিয়ে হলো তকদিরের কথা। [math]\\[/math]
 গউদ্দীপকে জামালের সঙ্গে 'বহিপীর' নাটকের বহিপীরের মিল আছে।পিরপ্রথা এ দেশের একটি সামাজিক সমস্যা। সাধারণত গ্রামীণ সমাজে এটি বেশি লক্ষ করা যায়। এর মূলে রয়েছে ধর্মীয় অন্ধবিশ্বাস ও কুসংস্কার। পিররা অশিক্ষিত ধর্মভীরু মানুষকে ভুল বুঝিয়ে, ধর্মের অপব্যাখ্যা দিয়ে তাদের নিজেদের স্বার্থ হাসিল করে।উদ্দীপকের জামাল সাহেব একজন নামকরা পির। দেশের সারা অঞ্চলে তার মুরিদ আছে। পানিপড়া, আবিজ দেওয়া, জিনের মাধ্যমে চিকিৎসা দিয়ে তিনি মুরিদদের কাছ থেকে অর্থকড়ি আয় করেন। 'বহিপীর' নাটকে বহিপীর পির হিসেবে দেশে-বিদেশে ঘুরে বেড়ান। সারা দেশে তার অনেক মুরিদ। এভাবে তিনি মুরিদদের থেকে টাকা- পয়সা হাতিয়ে নেন। মুরিদের যুবতি কন্যা তাহেরাকে বিয়ে করেন। এভাবেই তার ভণ্ডামি ও প্রতারণার বিষয়টি নাটকে ফুটে উঠেছে। [math]\\[/math]
 ঘ"বর্ণনায় বৈচিত্র্য থাকলেও উদ্দীপকের আরিফ এবং 'বহিপীর' নাটকের হাশেম উভয়ের ভাবনা একই ধারায় উৎসারিত।"- উক্তিটি যৌক্তিক।শিক্ষা মানুষের জীবনের জন্য গুরুত্বপূর্ণ একটি বিষয়। এর মাধ্যমে মানুষ সত্যের সন্ধান পায়। মানুষ পরিচালিত হয় আলোর পথে। সকল কুসংস্কারকে দূর করে মানুষকে উন্নত ও আদর্শবান জীবন পরিচালনা করতে শিক্ষা মানুষকে সহায়তা করে।উদ্দীপকের জামাল সাহেব একজন নামকরা পির। পানিপড়া, তাবিজ দেওয়া, জিনের মাধ্যমে চিকিৎসা করা প্রভৃতি কুসংস্কারকে কাজে লাগিয়ে তিনি মুরিদদের থেকে অর্থ-কড়ি আয় করেন। তার এই কর্মকাণ্ড একমাত্র ছেলে আরিফ পছন্দ করে না। পরিবারের সবাই চায় সে যেন বাবার পেশা চালিয়ে যায়। কিন্তু সে চায় লেখাপড়া করে ডাক্তার হবে। তার এমন ভাবনা 'বহিপীর' নাটকের হাশেমের ভাবনার সাথে হুবহু মিলে যায়। কারণ হাশেমও সকল কুসংস্কারের বিরুদ্ধে গিয়ে প্রগতিশীল চিন্তা-ভাবনাকে ধারণ করেছে।'বহিপীর' নাটকে তাহেরা তার বাবা ও সৎমায়ের সিদ্ধান্তের প্রতিবাদ করে বাড়ি থেকে পালিয়ে জমিদারপুত্র হাশেম আলির সহায়তায় বহিপীর থেকে মুক্ত হয়। হাশেম তাকে সব দিক থেকে সমর্থন করেছে। মায়ের কুসংস্কার ও অন্ধবিশ্বাসের বিরুদ্ধে প্রতিবাদ করেছে। বহিপীরে কূটকৌশল বুঝতে পেরে শেষ পর্যন্ত নিজেই তাহেরাকে আপন করে নেওয়ার সিদ্ধান্ত নিয়েছে, যা তার প্রগতিশীল চিন্তা-ভাবনাকেই নির্দেশ করে। উদ্দীপকের আরিফও একই ভাবনার অধিকারী। তাই নিঃসন্দেহে বলা যায় প্রদত্ত উক্তিটি যৌক্তিক।

Explanation:


Sub-Questions:

================================================================================
Question #21 (ID: 694871)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards: Mymensingh Board | Tags: Mymensingh Board
--------------------------------------------------------------------------------
Question:
'বহিপীর' নাটকে তাহেরাকে বিশ শতকের প্রারম্ভে কোন ধরনের প্রতীকী চরিত্র বলে আখ্যায়িত করা হয়েছে?

Options:


Correct Answer: 

Solution:
'বহিপীর' নাটকে তাহেরাকে বিশ শতকের প্রারম্ভে নারী অধিকার ও জাগরণের প্রতীকী চরিত্র বলে আখ্যায়িত করা হয়েছে।

Explanation:


Sub-Questions:

================================================================================
Question #22 (ID: 694867)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Chittagong Board | Tags: Chittagong Board
--------------------------------------------------------------------------------
Question:
কলির মায়ের মৃত্যুর পর তার বাবা দ্বিতীয় বিয়ে করে। কলি পড়াশোনা করে নিজের পায়ে দাঁড়াতে চায়। কিন্তু কলির সৎমা ও তার বাবা জোর করে এক বৃদ্ধের সঙ্গে বিয়ে ঠিক করে। কিশোরী কলি বাধ্য হয়ে বিদ্যালয়ের শিক্ষককে জানায়। শিক্ষক আইনের আশ্রয় নিয়ে কলির বিয়ে বন্ধ করেন। তাকে নতুন জীবনের সন্ধান দেন। কলির বাবাও তার ভুল বুঝতে পারে।

Options:
ক. বহিপীরের প্রথম স্ত্রী কত বছর আগে মারা যান?
খ. 'আমি যেন বার্তাবাহক'- বুঝিয়ে লেখ।
গ. উদ্দীপকের কলি 'বহিপীর' নাটকের যে চরিত্রের প্রতিনিধিত্ব করে তা ব্যাখ্যা কর।
ঘ. "উদ্দীপকে বিদ্যালয়ের শিক্ষক এবং 'বহিপীর' নাটকের হাশেম সমচেতনায় বিশ্বাসী"- মূল্যায়ন কর।


Correct Answer: 

Solution:
কবহিপীরের প্রথম স্ত্রী চৌদ্দ বছর আগে মারা যান। [math]\\[/math]
 খআমি যেন বার্তাবাহক কথাটি হাশেম আলি বিরক্ত হয়ে বহিপীবকে উদ্দেশ করে বলেছে।'বহিপীর' নাটকে বৃদ্ধ বহিপীরের সঙ্গে তাহেরাকে বিয়ে দিলে তাহেরা এ অসম বয়সের বিয়ে মেনে না নিয়ে বাড়ি থেকে পালিয়ে । জমিদাবের বজরায় আশ্রয় নেয়। তাহেরা যখন নিরুপায় হয়ে জমিদারের বজরায় আশ্রয় নেয় তখন ঘটনাচক্রে পির সাহেবও সেই বজবায় ওঠেন। হাশেমকে মাধ্যম করে পির সাহেব তাহেরাকে বিভিন্ন কথা বলে পাঠায়। আবার তাহেরার বলা কথা শুনে এসে হাশেম পির সাহেবের কাছে বলে। তার এই কথা নিয়ে যাওয়া ও নিয়ে আসার ব্যাপারটিতে সে অনেক বিরক্ত হয়। তখন হাশেম প্রশ্নোক্ত কথাটি বলে। [math]\\[/math]
 গউদ্দীপকের কলি 'বহিপীর' নাটকের তাহেরা চরিত্রের প্রতিনিধিত্ব করে।পুরুষতান্ত্রিক সমাজব্যবস্থায় নারীরা বরাবরই অবহেলিত। সমাজ তাদের সব সময় অধিকারবঞ্চিত করে রাখে। ধর্মীয় নানা কুসংস্কারের বেড়াজালে তারা আবদ্ধ থাকে। এর মধ্যেও কিছু কিছু নারীকে দেখা যায়, যারা তাদের অধিকার আদায়ে দৃঢ় ও তৎপর।উদ্দীপকের কলিকে দেখা যায় একজন অধিকারসচেতন নারী হিসেবে। তার সৎমা তাকে জোর করে এক বৃদ্ধের সঙ্গে বিয়ে দিতে চায় কিন্তু কিশোরী কলি বৃদ্ধকে বিয়ে করতে রাজি হয় না। সে তখন তার বিদ্যালয়ের শিক্ষককে জানায়। শিক্ষক আইনের আশ্রয় নিয়ে কলির বিয়ে বন্ধ করেন। তাকে নতুন জীবনের সন্ধান দেন। 'বহিপীর' নাটকে সৎমা ও বাবা জোর করে তাহেরাকে বৃদ্ধ পিরের সঙ্গে বিয়ে দেয়। সে নিরুপায় হয়ে বিয়ের রাতেই পালিয়ে জমিদারের বজরায় আশ্রয় পায়। পরে জমিদারপুত্রের সহায়তায় সে বৃদ্ধ পিরের হাত থেকে মুক্তি পায়। আত্ম-অধিকারের জন্য এই প্রতিবাদে কলি ও তাহেরা দুজনেই একই রকম প্রতিজ্ঞ। এভাবে উদ্দীপকের কলি 'বহিপীর' নাটকের তাহেরা চরিত্রের প্রতিনিধিত্ব করে। [math]\\[/math]
 ঘ"উদ্দীপকে বিদ্যালয়ের শিক্ষক এবং 'বহিপীর' নাটকের হাশেম সমচেতনায় বিশ্বাসী"- উক্তিটি যথার্থ।আমাদের সমাজে অনেকেই আছেন যারা সমাজসচেতন। কুসংস্কারের মূলে তারা কুঠারাঘাত করে। সমাজে এ ধরনের মানুষ আছে বলেই আজও সমাজ টিকে আছে। নারীরা সম্মানের সঙ্গে নিজেদের অধিকার আদায় করতে পারছে। সমাজের প্রত্যেকের উচিত প্রচলিত কুসংস্কারের বিরুদ্ধে সচেতনতা গড়ে তোলা।উদ্দীপকের বিদ্যালয়ের শিক্ষক একজন সমাজসচেতন লোক। কলি তার স্কুলের ছাত্রী। সে পড়াশোনা করে নিজের পায়ে দাঁড়াতে চায়। কিন্তু বাবা জোর করে তার বিয়ে ঠিক করে এক বৃদ্ধের সঙ্গে। বৃদ্ধ লোককে বিয়ে করবে না বলে কিশোরী কলি বিদ্যালয়ের শিক্ষকের শরণাপন্ন হয়। তখন শিক্ষক আইনের আশ্রয় নিয়ে কলির বিয়ে বন্ধ করেন। তাকে নতুন জীবনের সন্ধান দেন। এখানে শিক্ষকের মধ্যে যে বিশ্বাসের প্রকাশ দেখা যায় সেটা হলো নারীর অধিকার।'বহিপীর' নাটকের হাশেমের মধ্যেও একই ধরনের বিশ্বাস দেখা যায়। তাহেরা বৃদ্ধ বহিপীরকে মেনে না নিয়ে পালিয়ে এসে জমিদারের বজরায় আশ্রয় নেয়। তখন তাহেরার পাশে দাঁড়ায় হাশেম। নারী হলেও তাহেরার যে নিজের সিদ্ধান্ত নেওয়ার অধিকার আছে এই বোধ হাশেমের ছিল। শিক্ষিত যুবক হাশেমের মধ্যেও নারীর অধিকার আদায়ের বিষয়টি প্রাধান্য পায়। সেও মূলত উদ্দীপকের শিক্ষকের মতো সমাজসচেতন। তাই বলা যায়, উদ্দীপকে বিদ্যালয়ের শিক্ষক এবং 'বহিপীর' নাটকের হাশেম সমচেতনতায় বিশ্বাসী।

Explanation:


Sub-Questions:

================================================================================
Question #23 (ID: 694857)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Chittagong Board | Tags: Chittagong Board
--------------------------------------------------------------------------------
Question:
আলী সাহেব বিয়ে করেছেন দশ বছর হলো। কিন্তু তিনি এখনও নিঃসন্তান। সাত-পাঁচ ভেবে আলী সাহেবের মা ফকিরের কাছ থেকে পানি পড়া আনেন। এতে আলী সাহেব রাগ করলে তাঁর মা বলেন, এরা আল্লাহর প্রিয় বান্দা, সকল অসম্ভবকে সম্ভব করতে পারে। বাধা চাইলে নিশ্চয়ই ঘর আলোকিত করে সন্তান আসতে পারে। কিন্তু আলী সাহেব পড়া পানি না খেয়ে বিশেষজ্ঞ ডাক্তারের কাছে যান।

Options:
ক. "আমাকে অকৃতজ্ঞ ভাববেন না" উক্তিটি কার?
খ. হাশেম দুই হাতে মুখ ঢেকে কাঁদতে শুরু করে কেন?
গ. উদ্দীপকে বর্ণিত আলী সাহেবের মা 'বহিপীর' নাটকের কোন চরিত্রের সঙ্গে সাদৃশ্যপূর্ণ? ব্যাখ্যা কর।
ঘ. "পরিস্থিতি ভিন্ন হলেও উদ্দীপকের আলী সাহেব ও 'বহিপীর' নাটকের হাশেম একই চেতনায় উজ্জীবিত" মন্তব্যটির যথার্থতা যাচাই কর।


Correct Answer: 

Solution:
ক"আমাকে অকৃতজ্ঞ ভাববেন না" উক্তিটি তাহেরার। [math]\\[/math]
 খহাশেম তার বাবার জমিদারি হারানোর কষ্টের কথা ভেবে দুই হাতে মুখ ঢেকে কাঁদতে শুরু করে।'বহিপীর' নাটকে হাশেম আলি জমিদার হাতেম আলির একমাত্র সন্তান। হাতেম আলি রেশমপুরের ক্ষয়িষ্ণু জমিদার। সূর্যাস্ত আইনের কবলে পড়ে তিনি জমিদারি হারাতে বসেছেন। অথচ এ কথা তিনি স্ত্রী ও সন্তানের কাছে প্রথমে গোপন রাখেন। বাবার ভেতরের এই চাপা কষ্ট যখন হাশেম জানতে পারে তখন সে বাবার কষ্টের কথা ভেবে দুই হাতে মুখ ঢেকে কাঁদতে শুরু করে। [math]\\[/math]
 গউদ্দীপকে বর্ণিত আলী সাহেবের মা 'বহিপীর' নাটকের জমিদারপত্নী খোদেজা চরিত্রের সঙ্গে সাদৃশ্যপূর্ণ।আমাদের সমাজে এমন কিছু মানুষ আছে যারা ধর্মকে পুঁজি করে নিজেদের অস্তিত্ব টিকিয়ে রাখে। তারা ধর্মের নামে নানা কিছু বলে সমাজে কুসংস্কারের জাল বোনে। আর কিছু মানুষ এদের বলা কথাকে ধ্রুব সত্য মনে করে। তারা এদেরকে অনেক উচুতে স্থান দেয়।উদ্দীপকে দেখা যায়, আলী সাহেবের বিয়ের দশ বছর পরও বাচ্চা হয় না বলে মা পুত্রবধূর জন্য ফকিরের কাছ থেকে পানিপড়া নিয়ে আসেন। এতে আলি সাহেব রাগ করলে তাঁর মা বলেন, এরা আল্লাহর প্রিয় বান্দা, সব অসম্ভবকে সম্ভব করতে পারে। 'বহিপীর' নাটকের ভূমিদাবপরী খোদেজার মুখেও এমন কথা শোনা যায়। তারও পিরের প্রতি অগাধ বিশ্বাস। তিনি তাহেরার এ ধরনের কাজকে বাহবা দেওয়ার বদলে উল্টো পিরকে ত্যাগ করেছে বলে শ্লেষ করেছেন। এভাবে উদীপকে বর্ণিত আলি সাহেবের মা 'বহিপীর' নাটকের খোদেজা চরিত্রের সঙ্গে সাদৃশ্যপূর্ণ। [math]\\[/math]
 ঘ"পরিস্থিতি ভিন্ন হলেও উদ্দীপকের আলী সাহেব ও 'বহিপীর'। নাটকের হাশেম একই চেতনায় উজ্জীবিত" মন্তব্যটি যথার্থ।অশিক্ষিত ও ধর্মান্ধ মানুষদের ধর্মীয় অনুভূতিকে কাজে লাগিয়ে এক শ্রেণির সুচতুর লোক নিজেদের স্বার্থ উদ্ধার করে। সমাজে দিন দিন দিক্ষার আলো আরও বেশি ছড়িয়ে পড়ছে। যাদের সচেতনতায় সমাজ থেকে কুসংস্কার দূরীভূত হচ্ছে।উদ্দীপকের একজন সচেতন ব্যক্তি আলী সাহেব বিয়ের দশ বছর পরও নিঃসন্তান। তাই কুসংস্কারাচ্ছন্ন মা পুত্রবধূকে পিরের পানিপড়া এনে দেন। কিন্তু আলী সাহেব পিরের পানিপড়াতে বিশ্বাস করেন না। তিনি এ ধরনের কাজের জন্য মায়ের ওপর রাগ করেন। তিনি স্ত্রীকে ডাক্তারের কাছে নিয়ে যান, যা সমাজসচেতন ব্যক্তির পরিচায়ক।'বহিপীর' নাটকের এরকম একটি সমাজসচেতন চরিত্রের প্রতিনিধি হলো হাশেম আলি। অধিকারসচেতন তাহেরা যখন বৃদ্ধ বহিপীরকে ছেড়ে জমিদারের বজরায় আশ্রয় নেয়, তখন হাশেম সবার বিরুদ্ধে গিয়ে তাহেরার পাশে দাঁড়ায়। তাহেরার অধিকার আদায়ের লড়াইয়ে হাশেম যেন ঢালস্বরূপ। মায়ের কুসংস্কারাচ্ছন্ন কথাবার্তা শুনেও সে তা হহেরার পাশ থেকে সরে যায়নি। কারণ হাশেম একজন শিক্ষিত। 'বা যুবক। একজন সচেতন ব্যক্তি কখনই কুসংস্কারে আস্থা রেখে অন্যায় মেনে নেয় না। অর্থাৎ উদ্দীপকের আলী সাহেব ও 'বহিপীর' নাটকের হাশেম দুজনই ভিন্ন ভিন্ন পরিস্থিতিতে সমাজসচেতনতার প্রমাণ নিয়েছে। তাই বলা যায়, পরিস্থিতি ভিন্ন হলেও উদ্দীপকের আলী সাহেব ও 'বহিপীর' নাটকের হাশের একই চেতনায় উজ্জীবিত।

Explanation:


Sub-Questions:

================================================================================
Question #24 (ID: 694849)
--------------------------------------------------------------------------------
Type: CQ | Book: বাংলা ১ম পত্র | Years: 2023 | Boards:  | Tags: CGHS
--------------------------------------------------------------------------------
Question:
ব্যবসায়ী সিদ্দিক সাহেব এক পীরের মুরিদ। পীরের খেদমতেই সারাক্ষণ ব্যস্ত থাকেন। সময় না দেওয়ায় ব্যাবসায় দিন দিন লোকসান গুণছেন। কিন্তু তার বিশ্বাস পীরের দোয়ায় রাতারাতি বড়োলোক হয়ে যাবেন। সিদ্দিক সাহেবের বড়ো ছেলে রিহান বাবাকে বোঝান এভাবে ব্যাবসা চালালে কিছুদিনের মধ্যেই তাদের পথে বসতে হবে। সিদ্দিক সাহেব ছেলের কথার গুরুত্ব না দিলে রিহান নিজেই তাদের ব্যাবসার দায়িত্ব নেয়। সততা ও পরিশ্রমের মাধ্যমে অল্প দিনেই ব্যাবসার উন্নতি ঘটায়।

Options:
ক. বহিপীর তাহেরাকে খুঁজতে প্রথমে কোথায় গিয়েছিলেন?
খ. 'আমি এভাবে টাকা নিতে পারব না। যায় যাক জমিদারি।'- হাতেম আলি কেন এ কথা বলেছেন? বুঝিয়ে লেখো।
গ. উদ্দীপকের সিদ্দিক সাহেব চরিত্রে 'বহিপীর' নাটকের কোন দিকটি ফুটে উঠেছে? ব্যাখ্যা করো।
ঘ. উদ্দীপকের রিহানকে 'বহিপীর' নাটকের হাশেমের সার্থক প্রতিনিধি 8 বলা যায় কি? তোমার মতের পক্ষে যুক্তি দাও।


Correct Answer: 

Solution:
কবহিপীর তাহেরাকে খুঁজতে প্রথম কদমতলায় গিয়েছিলেন।[math]\\[/math]
 খনীতিবোধের জাগরণে হাতেম আলি আলোচ্য উক্তিটি করেছিলেন।তাহেরাকে বহিপীরের কাছে তুলে দেওয়ার বিনিময়ে বহিপীর হাতেম আলিকে টাকা ধার দিতে চায়। কিন্তু হাতেম আলি বুঝতে পারে তার এমন কাজটি নীতি বিরুদ্ধ। তাই তখন তিনি তার মত পরিবর্তন করেন। তিনি জানিয়ে দেন, তার প্রাণ গেলেও এভাবে টাকা ধার নিতে তিনি প্রস্তুত নন।[math]\\[/math]
 গউদ্দীপকের সিদ্দিক সাহেবের চরিত্রে 'বহিপীর' নাটকের হাতেম আলির বহিপীরের উপর নির্ভরশীলতার দিকটি ফুটে উঠেছে।'বহিপীর' নাটকের হাতেম আলি সূর্যাস্ত আইনে জমিদারি হারাতে বসেছেন। নিলাম থেকে জমিদারি বাঁচাতে বহিপীর তাকে টাকা ধার দেওয়ার প্রতিশ্রুতি দেন। তিনি সেই টাকা দিয়ে জমিদারি রক্ষা করার স্বপ্ন দেখেন।উদ্দীপকের সিদ্দিক সাহেব একজন ব্যবসায়ী ও এক পীরের মুরিদ। ব্যাবসায় গুরুত্ব না দিয়ে তিনি পীরের খেদমতে বেশি সময় কাটানোর ফলে দিন দিন ব্যাবসায় লোকসান হতে থাকে। কিন্তু তার ধারণা পীরের দোয়ায় রাতারাতি তিনি বড়োলোক হয়ে যাবেন। পীরের প্রতি এমন নির্ভরশীলতার দিকটি 'বহিপীর' নাটকের হাতেম আলির টাকা ধার পাওয়ার সঙ্গে সাদৃশ্যপূর্ণ। তিনিও জমিদারি ফিরে পাওয়ার জন্য পীরের ধারের টাকার উপর নির্ভর করে থাকেন। বহিপীর তাহেরাকে পাওয়ার শর্তে হাতেম আলিকে জমিদারি নিলাম রক্ষার্থে টাকা ধার দিতে সম্মত হন।[math]\\[/math]
 ঘউদ্দীপকের রিহানকে বাস্তবতা অনুধাবন ও সঠিক সিদ্ধান্ত গ্রহণের জন্য 'বহিপীর' নাটকের হাশেম আলির সার্থক প্রতিনিধি বলা যায়।'বহিপীর' নাটকের জমিদারপুত্র হাশেম তাহেরার জীবন সংকট অনুধাবন করতে সক্ষম হয়। সে বুঝতে পারে কন্যার বয়সি তাহেরাকে বহিপীর ইচ্ছার বিরুদ্ধে বিয়ে করেছে। তাই সকল কূটকৌশল মোকাবিলায় হাশেম তাহেরার সহযোগী হয় এবং তাকে নিয়ে পালিয়ে যায়।উদ্দীপকের রিহানও বাস্তবতা অনুধাবন করে তার বাবার ব্যাবসার হাল ধরে। তার বাবা সিদ্দিক সাহেব ব্যাবসা রেখে এক পীরের খেদমতে নিয়োজিত থাকেন। এতে করে দিন দিন ব্যাবসায় লোকসান হতে থাকে। রিহান বাবাকে বুঝিয়েও ঠিক করতে না পেরে নিজেই ব্যাবসার দায়িত্ব নেয় এবং সততা ও পরিশ্রমের মাধ্যমে অল্প সময়ে ব্যাবসার উন্নতি ঘটায়। 'বহিপীর' নাটকের শিক্ষিত হাশেম পরিস্থিতি অনুধাবনে পারদর্শী ছিল। বহিপীর যে একজন ধর্মব্যবসায়ী ও ধূর্ত প্রকৃতির লোক তা সে বুঝতে পেরেছে। তাহেরার বাড়ি থেকে পালিয়ে আসার বিষয়টিও যুক্তিসংগত ছিল বলে সে মনে করে। জমিদারি বাঁচাতে বহিপীরের কাছ থেকে বাবার টাকা ধার নেওয়ার চিন্তাকে সে সমর্থন করেনি। অসহায় তাহেরার জীবন সংকট অনুধাবন করে তাকে বাঁচাতে সে উদ্যোগী হয় এবং তাহেরাকে নিয়ে পালিয়ে যায়। হাশেমের বাস্তবতা অনুধাবন করে সঠিক সিদ্ধান্ত নেওয়ার বিষয়টি উদ্দীপকের রিহানের মাঝেও সার্থকভাবে প্রতিফলিত হয়েছে। পরিশেষে বলা যায়, উদ্দীপকের রিহান 'বহিপীর' নাটকের হাশেমের সার্থক প্রতিনিধি।

Explanation:


Sub-Questions:

================================================================================
Question #25 (ID: 694847)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards:  | Tags: Comilla Board
--------------------------------------------------------------------------------
Question:
রাজিয়া দশম শ্রেণির মেধাবী শিক্ষার্থী। ডাক্তার হবার স্বপ্ন তার। পরিবার তেমন সচ্ছল ছিল না। হঠাৎ তার বাবা প্রবাসী মাঝবয়সী বিপত্নীক এক লোকের সাথে তার বিয়ে ঠিক করে। রাজিয়া তার বাবাকে বোঝানোর চেষ্টা করেও ব্যর্থ হয়। পরে বান্ধবীদের সাথে পরামর্শ করে। বিয়ের দিন বান্ধবীরা পুলিশ নিয়ে উপস্থিত হয়ে বাল্যবিবাহের হাত থেকে তাকে রক্ষা করে। রাজিয়া এখন তার স্বপ্ন পূরণে উদ্যমী।

Options:
ক. বাইরের ঘরে মোড়ার উপর স্বপ্নাবিষ্টের মতো বসেছিল কে?
খ. "আমি অবাক হচ্ছি তোমার অকৃতজ্ঞতা দেখে"- এ অকৃতজ্ঞতার কারণ ব্যাখ্যা কর।
গ. উদ্দীপকের রাজিয়ার বাবা যে দিক থেকে 'বহিপীর' নাটকের তাহেরার বাবা-মায়ের প্রতিনিধিত্ব করে তা ব্যাখ্যা কর।
ঘ. "উদ্দীপকের রাজিয়া ও 'বহিপীর' নাটকের তাহেরা মানসিকতার দিক থেকে এক ও অভিন্ন।"- মন্তব্যটি বিশ্লেষণ কর।


Correct Answer: 

Solution:
কবাইরের ঘরে মোড়ার উপর স্বপ্নাবিষ্টের মতো বসেছিলেন হাতেম আলি। [math]\\[/math]
 খহাশেমকে বিয়ে করতে তাহেরার অমতের কথা শুনে খোদেজা এ কথাটি বলেছেন।বহিপীরের হাত থেকে তাহেরাকে বাঁচানোর জন্য হাশেম তার মায়ের কাছে তাহেরাকে বিয়ে করার কথা বলে। এটি শুনে তার মা অস্থির হয়ে তাকে ভর্ৎসনা করতে থাকেন। তখন তাহেরা বলে যে সে তো হাশেমকে বিয়ে করার কথা কিছুই বলেনি। এটি শুনে খোদেজা বিস্ময় প্রকাশ করে তাহেরা হাশেমকে বিয়ে করবে কি না জানতে চান। তাহেরা বিয়েতে কিছুটা অমত দেখালে এটি তার কাছে অকৃতজ্ঞতা মনে হয়। কারণ তার ছেলে তাহেরার জন্য এত কিছু করল আর সে কি না বিয়ে করতে দ্বিধা প্রকাশ করছে। [math]\\[/math]
 গবাল্য বয়সে বিপত্নীকের সঙ্গে জোর করে বিয়ে দেওয়ার চেষ্টায় উদ্দীপকের রাজিয়ার বাবা 'বহিপীর' নাটকের তাহেরার বাবা- মায়ের প্রতিনিধিত্ব করে।আমাদের সমাজে আজও বাল্যবিবাহ ও বহুবিবাহ প্রচলিত। বাবা-মা কিংবা পরিজনেরা নিজেদের ইচ্ছা পূরণ করতে সন্তানদের বিয়ে দেয়। এর ফলে অল্প বয়সে তাদের কাঁধে এসে পড়ে যন্ত্রণার বোঝা।উদ্দীপকের দশম শ্রেণির শিক্ষার্থী রাজিয়াকে তার বাবা মাঝবয়সী এক বিপত্নীকের সঙ্গে বিয়ে দিতে চায়। রাজিয়া তার বিয়ে বন্ধের ব্যাপারে নানাভাবে প্রচেষ্টা চালিয়েও বাবাকে বোঝাতে পারে না। রাজিয়ার বাবার সঙ্গে 'বহিপীর' নাটকের তাহেরার বাবা-মায়ের মিল পাওয়া যায়। তাহেরার বাবা এবং সৎমা মিলে তাকে জোর করে বৃদ্ধ পিরের সঙ্গে বিয়ে দেয়। মেয়ের ভালোর কথা চিন্তা না করে নিজেদের ইচ্ছা পূরণেই সচেষ্ট থাকে তারা। এভাবে রাজিয়ার বাবা তাহেরার বাবা-মায়ের প্রতিনিধিত্ব করে। [math]\\[/math]
 ঘ"উদ্দীপকের রাজিয়া ও 'বহিপীর' নাটকের তাহেরা মানসিকতার দিক থেকে এক ও অভিন্ন।"- মন্তব্যটি যথার্থ।মানুষ যদি কোনো অন্যায়-অত্যাচারের সম্মুখীন হয়, তখন সেই অবস্থা থেকে মুক্তির উপায় হলো প্রতিবাদের মাধ্যমে অধিকার আদায় করা। আর এই মানসিকতাই মানুষকে অধিকার আদায়ে সচেষ্ট করে।উদ্দীপকে রাজিয়াকে তার বাবা এক প্রবাসী মাঝবয়সী বিপত্নীকের সঙ্গে বিয়ে দিতে চাইলেও পারে না। সে প্রতিবাদী ভূমিকায় অবতীর্ণ হয়ে পুলিশের সহায়তায় বাল্যবিবাহের হাত থেকে রক্ষা পায়। সে তার ডাক্তার হওয়ার স্বপ্ন পূরণেও উদ্যমী হয়। এমন মানসিকতা 'বহিপীর' নাটকেও দেখা যায়।'বহিপীর' নাটকে তাহেরাকে তার বাবা এবং সৎমা বিপত্নীক বৃদ্ধ পিরের সঙ্গে বিয়ে দিয়ে দেয়। কিন্তু তাহেরা তা মেনে নেয়নি। সে পালিয়ে গিয়ে প্রতিবাদ করেছে। পরবর্তী সময়ে সে এক নতুন জীবনের দিকে অগ্রসর হয়েছে। তার এই মানসিকতা উদ্দীপকের রাজিয়ার সঙ্গে অভিন্নতা তৈরি করেছে। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #26 (ID: 694812)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards:  | Tags: Jessore Board
--------------------------------------------------------------------------------
Question:
আলমগীর তালুকদারের পরিবার জৌলুস হারিয়ে এখন শ্রীহীন প্রায়। যতটুকু আছে তাও ঘটের তলানিতে। আলমগীর সাহেব এ নিয়ে দুশ্চিন্তাগ্রস্ত। কিন্তু আলমাস মননে আধুনিক। ওসবে তার মাথা ব্যথা নেই। বাবাকে বলে, "আমি এ যুগের ছেলে, শিক্ষাই আমার সম্পদ"। আমায় নিয়ে ভেবো না, বাবা। জীবন পাল্টানোর পরশমণি আমার হাতের মুঠোয়।

Options:
ক. "বদান্যতার জোরে জান যায় মানুষের"-উক্তিটি কার?
খ. "আপনারা কোরবানির গোস্ত খেতে পারেন, কিন্তু গরু জবাই চেয়ে দেখতে পারেন না"-তাহেরা একথা বলেছিল কেন?
গ. উদ্দীপকের আলমগীর তালুকদারের পরিবারের সাথে 'বহিপীর' নাটকের সাদৃশ্যপূর্ণ দিকটি ব্যাখ্যা করো।
ঘ. "বোধ ও বিশ্বাসে আলমাস ও হাশেম যেন মুদ্রার এপিঠ-ওপিঠ"–যথার্থতা বিচার করো।


Correct Answer: 

Solution:
ক"বদান্যতার জোরে জান যায় মানুষের"—উক্তিটি হাশেমের।[math]\\[/math]
 খখোদেজার স্ববিরোধী মনোভাবে ও আচরণে ক্ষুব্ধতা প্রকাশ করে তাহেরা এ উক্তিটি করেছে।তাহেরা আত্মহত্যা করতে গেলে খোদেজা তাকে বাধা প্রদানের চেষ্টা করে এবং বিষয়টিতে তীব্র প্রতিক্রিয়া দেখায়। আবার ধর্ম, সমাজ রক্ষার দোহাই দিয়ে সে-ই অন্যায়ভাবে তাহেরাকে বহিপীরের হাতে তুলে দিতে চায়। কিন্তু তাহেরার কাছে পীরের কোনো অস্তিত্ব নেই। এ কারণে তার সঙ্গে সংসার করার চেয়ে মৃত্যুকে শ্রেয়তর মনে করেছে সে। তাই খোদেজার আচরণের বিরোধিতা করে তাহেরা হাশেমের কথার প্রত্যুত্তরে এ উক্তিটি করেছে।উত্তরের সারবস্তু: নিজের ক্ষুব্ধতার প্রকাশ ঘটাতে গিয়ে তাহেরা প্রশ্নোক্ত কথাটি বলেছিল।[math]\\[/math]
 গবহুদিনের প্রভাব প্রতিপত্তি হারানোর আশঙ্কার দিক থেকে 'বহিপীর' নাটকের হাতেম আলির পরিবারের সাথে উদ্দীপকের আলমগীর তালুকদারের পরিবার সাদৃশ্যপূর্ণ।'বহিপীর' নাটকে হাতেম আলি একজন ক্ষয়িষ্ণু জমিদার। খাজনা বাকি পড়ায় তাঁর জমিদারি নিলামে উঠেছে। জমিদারি রক্ষার জন্য অনেক চেষ্টা করেও টাকা জোগাড় করতে ব্যর্থ হন তিনি। এতদিনের জমিদারি হারানোর কথা ভেবে তার পরিবারের সদস্যদের মন ভেঙে যায়।উদ্দীপকের আলমগীর তালুকদারের পরিবার একসময় বেশ প্রভাবশালী ছিল। কিন্তু বর্তমানে তাদের দশা শ্রীহীন। সম্পদ বলতে তেমন কিছুই অবশিষ্ট নেই। আলমগীর তালুকদারের মনে তাই জেঁকে বসে দুশ্চিন্তা। 'বহিপীর' নাটকের হাতেম আলির পরিবারকেও এমন বিপর্যয়ের মুখোমুখি হতে দেখা যায়।উত্তরের সারবস্তু: উদ্দীপকের আলমগীর তালুকদারের প্রতিপত্তি হারানোর শঙ্কার দিকটি 'বহিপীর' নাটকের হাতেম আলির পরিবারের সাথে সাদৃশ্যপূর্ণ।[math]\\[/math]
 ঘআধুনিক চিন্তা-চেতনা ধারণের দিক থেকে উদ্দীপকের আলমাস ও নাটকের হাশেম একে অন্যের প্রতিরূপ।সৈয়দ ওয়ালীউল্লাহ রচিত 'বহিপীর' নাটকের অন্যতম চরিত্র জমিদারপুত্র হাশেম আলি। তার মাঝে মানবিক মূল্যবোধ ও আধুনিক চিন্তা-চেতনার বহিঃপ্রকাশ লক্ষ করা যায়। জমিদারপুত্র হলেও শিক্ষাগত যোগ্যতা দিয়ে নিজের পায়ে দাঁড়াতে চায় সে। আপন বুদ্ধি ও বিবেচনাবোধ দিয়ে সমাজের প্রচলিত ত্রুটিপূর্ণ ধ্যান-ধারণার মোকাবিলা করে।উদ্দীপকে বর্ণিত আলমগীর তালুকদারের পুত্র আলমাস আধুনিক মানসিকতার অধিকারী। নিজের পরিবারের প্রভাব-প্রতিপত্তিতে ধস নামলেও বিচলিত হয় না সে। শিক্ষাকে সে নিজের শ্রেষ্ঠ সম্পদ বলে বিবেচনা করে। তার ধারণা শিক্ষার আলো তার জীবনকে বদলে দেবে। আলোচ্য নাটকের হাশেম আলিও একই ভাবধারার প্রতিনিধি।উদ্দীপকের আলমগীর ও 'বহিপীর' নাটকের হাশেম চরিত্র দুটির বিশ্লেষণে দেখা যায়, দুজনেই শিক্ষিত এবং আধুনিক জীবনযাত্রায় বিশ্বাসী। পারিবারিক সম্পদের ওপর নির্ভরশীলতার পরিবর্তে শিক্ষাকে কাজে লাগিয়ে স্বাবলম্বী হতে চায় তারা। পিতার আর্থিক দুরবস্থা দেখে একটি প্রেস চালু করার স্বপ্ন দেখে নাটকের হাশেম। উদ্দীপকে আলমাসকে দেখা যায় শিক্ষাগত যোগ্যতার ওপর ভরসা রাখতে। আধুনিক মানসিকতার অধিকারী বলেই নাটনে নানা কুসংস্কার ও সামাজিক অনাচারের বিরুদ্ধে লড়াই করে হাশেম। উদ্দীপকে আলমাস চরিত্রটি এতখানি সম্প্রসারিত না হলে আধুনিক মনস্কতার প্রমাণ সেখানে স্পষ্ট। তাই বলা যায়, বোধ ও বিশ্বাসে আলমাস ও হাশেম যেন মুদ্রার এপিঠ-ওপিঠ।উত্তরের সারবস্তু: উদ্দীপকের আলমাস আধুনিক চিন্তা-চেতনার দিকটি ধারণ করায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #27 (ID: 694813)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards: Rajshahi Board | Tags: Rajshahi Board
--------------------------------------------------------------------------------
Question:
ছোট একটা কোম্পানির চাকরিজীবী কামাল সাহেব। তার ছেলে বিশ্ববিদ্যালয়ে ও মেয়ে কলেজে পড়ে। তাদের নিয়ে কামাল সাহেবের অনেক স্বপ্ন। ইদানীং তিনি খুব দুশ্চিন্তায় থাকেন কারণ কোম্পানির অবস্থা ভালো না। একদিন অফিসে গিয়ে দেখেন ছাঁটাইয়ের খাতায় তার নাম। মাথায় যেন তার আকাশ ভেঙে পড়ে। ছেলের বিদেশে পড়ার স্বপ্ন, মেয়ের বিশ্ববিদ্যালয়ে পড়া এসব নিয়ে চরম মানসিক বিপর্যস্ততায় ডুবে যান। ক্রমান্বয়ে অসুস্থ হয়ে পড়েন। ছেলে-মেয়ে একসময় সব জানতে পারে। কামাল সাহেব অপরাধীর সুরে বলেন, "তোমাদের জন্য কিছুই করতে পারলাম না।' বাবার এই অবস্থায় ছেলে-মেয়ে তার পাশে দাঁড়ায়। তাদের জমানো সামান্য টাকা দিয়ে তারা 'সুতোয় বোনা স্বপ্ন' নামে ফেইসবুক পেইজ চালু করে অনলাইনে বিভিন্ন হস্তশিল্প, তৈরি পোশাক বিক্রি করে। দুই ভাই-বোন এ বছর সেরা তরুণ উদ্যোক্তা পুরস্কার পেল।

Options:
ক. বহিপীরের মতে কোনটি নেশার মতো?
খ. হাতেম আলি তার জমিদারিকে ঢাকের ঢোল বলেছেন কেন?
গ. উদ্দীপকের কামাল সাহেবের মাধ্যমে 'বহিপীর' নাটকের যে দিকটির ইঙ্গিত করা হয়েছে তা ব্যাখ্যা কর।
ঘ. কামাল সাহেবের ছেলে-মেয়ে চিন্তা-চেতনার দিক থেকে নাটকের হাশেমের প্রতিনিধি- মন্তব্যের সপক্ষে যুক্তি দাও।


Correct Answer: 

Solution:
কবহিপীরের মতে কৃতজ্ঞাতার তেজ নেশার মতো। [math]\\[/math]
 খনিজের জমিদারির অচলাবস্থা বোঝানোর জন্য হাতেম আলি তার জমিদারিকে ঢাকের ঢোল বলেছেন।'বহিপীর' নাটকে বহিপীরের সাথে কথা বলার সময় জমিদার হাতেম আলি নিজের জমিদারির প্রসঙ্গে কথা 'বলেন। তিনি বলেন রেশমপুরে তার যে কিঞ্চিৎ জমিদারি আছে তা আর আগের মতো নেই। তিনি বলেন একসময় তার অনেক নামডাক ছিল, আয়ও ছিল প্রচুর। তার সেই সুদিন অনেক আগেই শেষ হয়ে গেছে। তার হাতে যে জমিদারিটি আছে সেটি ভিতরে অন্তঃসারশূন্য, দেখতে অনেক বড় হলেও ভেতরে ফাঁকা। তাই এই অবস্থাকে তিনি ঢাকের ঢোলের সঙ্গে তুলনা করেছেন।[math]\\[/math]
 গউদ্দীপকের কামাল সাহেবের মাধ্যমে 'বহিপীর' নাটকের হাতেম আলির জমিদারি নিয়ে দুশ্চিন্তার দিকটির ইলিত করা হয়েছে।মানুষের জীবনে নানা সমস্যা-সংকট আসে, আবার কেটেও যায়। কখনো কখনো সমস্যাগুলো বিশাল আকার ধারণ করে মানুষের জীবনকে দুর্বিষহ করে ফেলে। এতে মানুষ দুশ্চিন্তায় দিশেহারা হয়ে পড়ে। ফলে সমস্যা থেকে উত্তরণের জন্য মানুষ প্রচেষ্টা চালাতে থাকে। পরিবারের সদস্যদের সহযোগিতা পেলে মানুষের এই দুশ্চিন্তার ভার অনেকটাই লাঘব হয়।উদ্দীপকের একটি কোম্পানির চাকরিজীবী কামাল সাহেব তার ছেলে-মেয়েকে নিয়ে অনেক স্বপ্ন দেখেন। চাকরি থেকে হঠাৎ ছাঁটাই হয়ে তিনি দুশ্চিন্তায় ভেঙে পড়েন। ছেলের বিদেশে পড়ার স্বপ্ন, মেয়ের বিশ্ববিদ্যালয়ে পড়া এসব নিয়ে চরম মানসিক বিপর্যস্ততায় ডুবে যান। উদ্দীপকের কামাল সাহেবের এই অবস্থাটি 'বহিপীর' নাটকের হাতেম আলির জমিদারি হারানোর শঙ্কায় চিন্তিত হওয়ার দিকটিকেই নির্দেশ করে। কেননা নাটকটিতে দেখা যায় সূর্যাস্ত আইনের কবলে পড়ে জমিদারি হারাতে বসে হাতেম আলি শহরের এক বন্ধুর কাছে এসেছেন টাকার জন্য। সেখানে টাকা না পেয়ে জমিদারি হারানোর শঙ্কায় তিনি ভেঙে পড়েন। জমিদারি রক্ষা না করতে পারলে তিনি তার সন্তান হাশেম আলির স্বপ্নও পূরণ করতে পারবেন না। [math]\\[/math]
 ঘকামাল সাহেবের ছেলে-মেয়ে চিন্তা-চেতনার দিক থেকে নাটকের হাশেমের প্রতিনিধি- মন্তব্যটি যথার্থ।যেকোনো মানুষের জীবনে হঠাৎ করে বিপর্যয় নেমে আসতে পারে। এর ফলে সেই মানুষটি হয়ে পড়ে অসহায় ও উদ্বিগ্ন। কেননা সে তখন সব মিলিয়ে দিশেহারা হয়ে পড়ে। সেই মুহূর্তে যখন তার পরিবার কিংবা আত্মীয়স্বজন তার পাশে থেকে সাহস জোগায় তখন তার দুশ্চিন্তার ভার অনেকটাই লাঘব হয়।উদ্দীপকের কামাল সাহেব হঠাৎ করে তার কোম্পানি থেকে ছাঁটাই হয়ে দুশ্চিন্তাগ্রস্ত হয়ে পড়েন। কেননা চাকরি চলে যাওয়ায় তার সব স্বপ্ন ধ্বংস হওয়ার উপক্রম হয়। ফলে তিনি ক্রমান্বয়ে অসুস্থ হয়ে পড়েন। তার এমন অবস্থা দেখে তার ছেলে-মেয়ে তার পাশে দাঁড়ায়। তাদের জমানো সামান্য টাকা দিয়ে তারা 'সুতোয় বোনা স্বপ্ন' নামে ফেসবুক চালু করে অনলাইনে বিভিন্ন হস্তশিল্প, তৈরি পোশাক বিক্রি করে। দুই ভাই-বোন সেরা তরুণ-উদ্যোক্তা পুরষ্কার পায়। বাবার করুণ পরিস্থিতিতে পাশে দাঁড়ানোর এই বিষয়টি 'বহিপীর' নাটকের হাশেম চরিত্রেও দেখা যায়। জমিদারি হারাতে বসা হাতেম আলির অবস্থা জানতে পেরে তার পুত্র হাশেম তাকে পাশে থেকে সাহস দিয়েছে। জমিদারি হারাতে গিয়ে বাবা যে কষ্ট পেয়েছেন সে জন্য চোখের পানি ফেলেছে।'বহিপীর' নাটকে হাশেম বাবার জমিদারি নিলামে ওঠার খবর পেয়ে বাবার প্রতি সহানুভূতিশীল হয়েছে। বাবার কথা ভেবে তার কান্না আসে। ছেলের ছাপাখানা করার পয়সা দিতে না পেরে বাবা আফসোস করলে হাশেম বাবাকে বলেছে তার পয়সা লাগবে না, সে ছাপাখানা চায় না। সে বলেছে একটা স্বপ্ন ভেঙে গেলে আরেকটি স্বপ্ন সে গড়তে পারবে, কিন্তু তার বাবা যে এর জন্য নিদারুণ কষ্টটি পেয়েছে এর জন্য সে দুঃখিত হয়। হাশেমের এরূপ চিন্তা-চেতনা উদ্দীপকের কামাল সাহেবের ছেলে-মেয়ের চিন্তা-চেতনাকেই ধারণ করে। তাই বলা যায়, প্রদত্ত মন্তব্যটি যথার্থ।

Explanation:


Sub-Questions:

================================================================================
Question #28 (ID: 694820)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards: Dinajpur Board | Tags: Dinajpur Board
--------------------------------------------------------------------------------
Question:
মধুপুর গ্রামের ধনাঢ্য ব্যক্তি হিরু চৌধুরীর স্ত্রী মারা গেছেন প্রায় ১২ বছর আগে। তাঁর কোনো সন্তান না থাকায় তিনি দীর্ঘদিন নিঃসঙ্গতায় ভুগছেন। প্রতিবেশীরা একই গ্রামের এক কিশোরীর সাথে তাঁর বিয়ে দিতে চাইলে তিনি তাতে অসম্মতি জানান এবং বলেন যে, তাঁর কাছাকাছি। বয়সের কোনো বিধবাকে বিয়ে করবেন, এতে বিধবার ভরণপোষণ ও তাঁর নিঃসঙ্গতা দূর হবে।

Options:
ক. বহিপীরের বাড়ি কোন জেলায়?
খ. হাতেম আলি শহরে গিয়েছিলেন কেন?
গ. উদ্দীপকের হিরু চৌধুরীর সাথে 'বহিপীর' নাটকের বহিপীর চরিত্রের বৈসাদৃশ্যপূর্ণ দিকটি ব্যাখ্যা করো।
ঘ. 'বহিপীর যদি হিরু চৌধুরীর মানসিকতা ধারণ করত তাহলে তাহেরাকে এত বিড়ম্বনায় পড়তে হতো না'—মন্তব্যটি বিচার করো।


Correct Answer: 

Solution:
কবহিপীরের বাড়ি সুনামগঞ্জ জেলায়।[math]\\[/math]
 খহাতেম আলি শহরে গিয়েছিলেন বাল্যবন্ধুর নিকট হতে টাকা ধার নেওয়ার জন্য।'বহিপীর' নাটকের ক্ষয়িষ্ণু জমিদার চরিত্রের প্রতিনিধি চরিত্র হলেন হাতেম আলি। খাজনা বাকি পড়ার কারণে তাঁর জমিদারি সূর্যাস্ত আইনে নিলামে উঠেছিল। জমিদারি রক্ষার জন্য তিনি কোনো উপায় খুঁজে পাচ্ছিলেন না। কোনো উপায় না পেয়ে হাতেম আলি জমিদারি রক্ষার জন্য শহরের বন্ধুদের কাছ থেকে অর্থ সংগ্রহের উদ্দেশ্যে শহরে গিয়েছিলেন।উত্তরের সারবস্তু: সূর্যাস্ত আইনের কবলে পড়ে হারাতে বসা জমিদারি বাঁচানোর তাগিদে বাল্যবন্ধুর কাছ থেকে টাকা ধার করতে শহরে গিয়েছিলেন হাতেম আলি।[math]\\[/math]
 গউদ্দীপকের হিরু চৌধুরীর সাথে 'বহিপীর' নাটকের বহিপীরের সর্বগ্রাসী স্বার্থান্বেষী দৃষ্টিভঙ্গির দিক থেকে বৈসাদৃশ্য রয়েছে।'বহিপীর' নাটকের কেন্দ্রীয় চরিত্র বহিপীর। তিনি অত্যন্ত ধূর্ত স্বভাবের মানুষ। তিনি মানুষের কুসংস্কার ও ধর্মবিশ্বাসকে পুঁজি করে ধর্মব্যবসায় করেন। তিনি অত্যন্ত স্বার্থবাদী। স্বার্থ ছাড়া একচুল পরিমাণও চলেন না। তিনি সর্বগ্রাসী মানুষ। তার এই স্বার্থের পথে কোনোরূপ বাধা তিনি মেনে নিতে নারাজ। ব্যক্তিস্বার্থ উদ্ধারের জন্য এমন হীনকর্ম নেই যা তিনি করতে পারেন না। এই জন্য তিনি তার থেকে বয়সে অনেক ছোটো কিশোরীকে বিয়ে করেন। তাকে নিজের করে পেতে মনুষ্যবর্জিত এমন কোনো কাজ নেই যা তিনি করেননি।উদ্দীপকের হিরু চৌধুরী বহিপীর থেকে উন্নত চরিত্রের অধিকারী। তিনি দীর্ঘদিন ধরে নিঃসঙ্গতায় ভুগলেও বহিপীরের মতো কোনো নারীর অসহায়ত্বের সুযোগ নিতে চাননি। তিনি বিবাহ করে একজন বিধবা নারীর ভরণপোষণের দায়িত্ব নেওয়ার পাশাপাশি তাকে মর্যাদা দিতে চেয়েছিলেন। কিন্তু বহিপীর ছিল সুযোগ সন্ধানী ও হীনমন্য। তাই বলা যায় সর্বগ্রাসী স্বার্থান্বেষী দৃষ্টিভঙ্গির দিক থেকে হিরু চৌধুরীর সাথে বহিপীরের বৈসাদৃশ্য ছিল।উত্তরের সারবস্তু: উদ্দীপকের হিরু চৌধুরীর সাথে 'বহিপীর' নাটকের বহিপীর চরিত্রের কিশোরীকে বিয়ে করার জন্য সুযোগসন্ধানী আচরণ করার ক্ষেত্রে বৈসাদৃশ্য রয়েছে।[math]\\[/math]
 ঘ'বহিপীর যদি হিরু চৌধুরীর মানসিকতা ধারণ করত তাহলে তাহেরাকে এত বিড়ম্বনায় পড়তে হতো না'—উক্তিটি যথার্থ।'বহিপীর' নাটকে তৎকালীন সমাজব্যবস্থায় পীর প্রথার ভয়াবহ রূপ ফুটে উঠেছে। বাঙালি মুসলমান সমাজে পীর সম্প্রদায়ের সৃষ্টি হয় কুসংস্কার ও ধর্মীয় বইয়ের পাতা থেকে। মূলত ইসলাম ধর্মের সুফিবাদী সংস্কারকে পুঁজি করে সমাজে ছড়িয়ে পড়ে এই পীর প্রথা। 'বহিপীর' নাটকে বহিপীর ছিলেন সর্বগ্রাসী, স্বার্থবাদী মানুষ। তিনি ব্যক্তিস্বার্থ ছাড়া আর কিছু বুঝতেন না। তিনি মানুষের সরলতার সুযোগ নিতেন। একবার এক মুরিদ তাঁর মাতৃহারা কন্যা তাহেরাকে বৃদ্ধ পীরের সাথে জোর করে বিয়ে দেন। কিন্তু তাহেরা সে বিয়ে মেনে নেইনি। তাই সে বাড়ি থেকে পালিয়েছে। পালিয়ে শহরগামী এক বজরায় আশ্রয় নেয় তাহেরা। বজরায় জমিদারপুত্র হাশেম আলি তাহেরার করুণ কাহিনি জেনে তার পক্ষ অবলম্বন করে। অনেক চড়াই-উত্রাই পেরিয়ে তাহেরা ও হাশেম আলি বাধার জাল ছিন্ন করে নতুন জীবনের উদ্দেশ্যে পালিয়ে যায়।উদ্দীপকের হিরু চৌধুরী ছিলেন মানবিক ও নমনীয় চরিত্রের অধিকারী। তিনি ছিলেন সমাজসচেতন। তাই তিনি নিঃসঙ্গ থাকলেও অপরিণত কিশোরীকে বিবাহ করতে অস্বীকৃতি জানান। হিরু চৌধুরী বিবাহ বলতে আত্মার বন্ধন মনে করেন, সেখানে পারস্পরিক বোঝাপড়ার বিষয় থাকে। তাই সমবয়সি ও সমমনা মানুষের সাথে বিবাহ বন্ধনে আবদ্ধ হলে বন্ধন দৃঢ় হয়।উদ্দীপকের হিরু চৌধুরীর চেতনার ঠিক বিপরীত ছিলেন বহিপীর। বহিপীর সমাজ বাস্তবতার চেয়ে বেশি প্রাধান্য দিতেন ধর্মীয় কুসংস্কার ও অন্ধবিশ্বাসকে। তার কাজ ছিল বছরান্তে মুরিদদের বাড়ি ভ্রমণ করা এবং তাদের নিকট থেকে সুবিধা ভোগ করা। এতে করে বহিপীরের কাছ থেকে মানুষ যন্ত্রণা ও প্রতারণার শিকার হয়েছে। অল্প বয়সি কিশোরীকে বিবাহ করে,তাকে আপন করে পেতে নানা কূট-কৌশল অবলম্বন করেছেন তিনি। মানুষের জীবনে তিনি অনাবশ্যকভাবে প্রবেশ করে নানা জটিলতা সৃষ্টি করেছেন। বহিপীর যদি হিরু চৌধুরির মতো মানবিক গুণসম্পন্ন হতেন তাহলে তাহেরার মতো মেয়েকে এতো যন্ত্রণা ও অপমান সহ্য করতে হতো না। তাহেরাকে দুর্বিষহ জীবন-যাপন করতে হতো না। তাদের পরিণতি হতো সাধারণ আর দশটি সন্তানের মতো। তাই বলা যায়, 'বহিপীর' নাটকের বহিপীরের মানসিকতা হিরু চৌধুরীর মতো হলে তাহেরাকে এত বিড়ম্বনায় পড়তে হতো না।উত্তরের সারবস্তু: 'বহিপীর' হিরু চৌধুরীর মানসিকতা ধারণ করলে কিশোরী তাহেরাকে কখনো বিয়ে করত না। ফলে তাহেরাকে বহিপীরের হাত থেকে বাঁচতে পালাতে গিয়ে বিড়ম্বনায় পড়তে হতো না।

Explanation:


Sub-Questions:

================================================================================
Question #29 (ID: 694821)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards:  | Tags: Jessore Board
--------------------------------------------------------------------------------
Question:
রাফিন সংবাদপত্র খুলে প্রথমেই 'আজকের দিনটা কেমন যাবে' কলামটিতে চোখ না বুলিয়ে ঘর থেকে বের হন না। ঘর থেকে বেরোবার সময় অসাবধানতাবশত হোঁচট খেলে বা হাঁচি দিলে, খানিকটা সময় বসে তারপর বাড়ি থেকে বের হন।

Options:
ক. বহিপীরের মতে পিরের গায়ে কী লাগে না?
খ. "এবার তার সাধের স্বপ্ন ভেঙে যাবে"- কথাটি বুঝিয়ে লেখ।
গ. উদ্দীপকটি কীভাবে 'বহিপীর নাটকের সাথে সম্পর্কিত? ব্যাখ্যা কর।
ঘ. উদ্দীপকটি 'বহিপীর' নাটকের মূল চেতনাকে স্পর্শ করেছে কি? তোমার মতামত যুক্তিসহ বিশ্লেষণ কর।


Correct Answer: 

Solution:
কবহিপীরের মতে পিরের গায়ে বদদোয়া লাগে না। [math]\\[/math]
 খহাতেম আলি তার ছেলে হাশেমের স্বপ্ন সম্পর্কে এ কথা বলেছেন।'বহিপীর' নাটকে হাতেম আলির জমিদারি নিলামে ওঠে। জমিদারি বাঁচানোর জন্য সে ছেলে ও স্ত্রীকে অসুখের মিথ্যা কথা বলে শহরে আসেন টাকা জোগাড় করতে। চেষ্টা করেও শেষ পর্যন্ত ব্যর্থ হয়ে তাকে জমিদারির আশা ছেড়ে দিতে হয়। তার ছেলে হাশেমের খুব আশা ছিল যে, সে একটা ছাপাখানা দেবে। হাতেম আলি ছেলেকে ছাপাখানা স্থাপন করার টাকা দেবেন। কিন্তু জমিদারি চলে গেলে হাতেম আলি আর ছাপাখানা ব্যবসায়ের জন্য টাকা দিতে পারবেন না। তখন তার ছেলের আশা ভঙ্গ হবে, সে কষ্ট পাবে। এই ভেবে হাতেম আলি প্রশ্নোক্ত কথাটি বলেছেন। [math]\\[/math]
 গকুসংস্কারাচ্ছন্নতার দিক দিয়ে উদ্দীপকটি 'বহিপীর' নাটকের সঙ্গে সম্পর্কিত।কুসংস্কারাচ্ছন্নতা সমাজের একটি অতি পরিচিত চিত্র। বাঙালি সমাজে প্রায়শই এটি দেখতে পাওয়া যায়। কখনো কখনো ব্যক্তি ও সমাজে এই কুসংস্কারকে আষ্টেপৃষ্ঠে জড়িয়ে থাকতে দেখা যায়।উদ্দীপকে রাফিনের কুসংস্কারাচ্ছন্নতার পরিচয় পাওয়া যায়। তিনি পত্রিকায় রাশিফল দেখে নিজের ভাগ্যের ভালো-মন্দ যাচাই করে ঘর থেকে বের হন। আবার ঘর থেকে বেরোনোর সময় হোঁচট খেলে বা হাঁচি দিলে কিছু সময় অপেক্ষা করেন। তার এই কর্মকান্ড কুসংস্কারাচ্ছন্নতারই পরিচায়ক। 'বহিপীর' নাটকেও এর পরিচয় পাওয়া যায়। নাটকে পিরবাদে বিশ্বাস, পিরকে খুশি করার প্রচেষ্টা লক্ষণীয়। সেখানে তাহেরার বাবা ও সৎমা তাকে বৃদ্ধ পিরের সঙ্গে বিয়ে নেয়। পিরকে খুশি করাই ছিল তাদের উদ্দেশ্য। এছাড়াও বহিপীরের মুরিদেরা নিজেদের সর্বস্ব দিয়ে তাকে খুশি করার চেষ্টা করত। জমিদারপত্নী, খোদেজাকেও পিরের বদদোয়ার ভয়ে তটস্থ থাকতে দেখা যায়। এ সবকিছুতেই কুসংস্কারাচ্ছন্নতার ছাপ স্পষ্ট। আর এর সঙ্গেই উদ্দীপকটি সম্পর্কিত। [math]\\[/math]
 ঘআমার মতে উদ্দীপকটি 'বহিপীর' নাটকের মূল চেতনাকে স্পর্শ করে না।অন্যায়, অবিচার, কুসংস্কার, অন্ধবিশ্বাস প্রভৃতি বিষয় অনেক সমাজেই দেখতে পাওয়া যায়। আবার সামাজিক এসব অসংগতির বিরুদ্ধে প্রতিবাদ করতেও দেখা যায় অনেক প্রগতিশীল মানুষকে। তাদের এই প্রতিবাদের মধ্য দিয়েই নতুন দিনের সূচনা হয়।উদ্দীপকে কুসংস্কারাচ্ছন্ন এক ব্যক্তির কথা বর্ণিত হয়েছে। রাফিন নামের ওই ব্যক্তি অনেক কুসংস্কারকে নিজ জীবনে আঁকড়ে ধরে রেখেছেন। তার এই কুসংস্কারাচ্ছন্নতা তার ব্যক্তিজীবনকে প্রভাবিত করে। এই কুসংস্কারাচ্ছন্নতা 'বহিপীর' নাটকেও দেখতে পাওয়া যায়। তবে এটি নাটকের মূল চেতনা নয়।'বহিপীর' নাটকে বহিপীরের সর্বগ্রাসী স্বার্থ এবং নতুন দিনের প্রতীক এক বালিকার বিদ্রোহের কাহিনি বর্ণিত হয়েছে। পিরকে খুশি করতে তার মুরিদরা সর্বস্ব বিলিয়ে দিতেও প্রস্তুত থাকে। নিজের কন্যাকে তুলে দিতেও দ্বিধা করে না। তাহেরাও এই কুসংস্কার ও পিরপ্রথার শিকার। পিরকে খুশি কার জন্য তার বাবা ও সৎমা বৃদ্ধ পিরের সঙ্গে তার বিয়ে দেয়। কিন্তু তাহেরা তা মেনে নেয়নি। সে পালিয়ে এসে এই অবিচারের প্রতিবাদ করেছে। পাশে থেকে তাকে সর্বাত্মক সহযোগিতা করেছে জমিদারপুত্র হাশেম আলি। তাহেরা ও হাশেমের সম্মিলিত প্রয়াসে সমাজে কুসংস্কার ও অবিচারের বিরুদ্ধে কুঠরাঘাত করা সম্ভব হয়েছে। নতুন দিনের সূচনা হয়েছে। সামাজিক অসংগতির বিরুদ্ধে প্রতিবাদই এ নাটকের মূল চেতনা, যা উদ্দীপকে নেই। তাই বলা যায়, উদ্দীপকটি 'বহিপীর' নাটকের মূল চেতনাকে স্পর্শ করেনি।

Explanation:


Sub-Questions:

================================================================================
Question #30 (ID: 694825)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards:  | Tags: Jessore Board
--------------------------------------------------------------------------------
Question:
জেএসসি পরীক্ষায় ভালো ফলাফল করে নবম শ্রেণিতে পড়ছে সালেহা–তাও প্রায় শেষ পর্যায়। তার ইচ্ছে এসএসসি ও এইচএসসি পরীক্ষায় ভালো ফল করে বিশ্ববিদ্যালয়ে পড়বে। কিন্তু একদিন সালেহার বাবা বন্ধুর প্রবাসী ছেলের সাথে সালেহার বিয়ের পাকা ব্যবস্থা করে আসেন। খবর শুনে সালেহা ও তার মা প্রবল আপত্তি জানায়। সালেহার মা মেয়ের লেখাপড়ার মাঝখানে তাকে বিয়ে দিতে নারাজ। তার এককথা আগে মেয়ের লেখাপড়া। তাছাড়া পাত্রকে না দেখে, খোঁজখবর না নিয়ে এত তাড়াতাড়ি তিনি মেয়ের বিয়ে দেবেন না বলে স্বামীকে জানিয়ে দেন। অবশেষে সালেহার বাবার ভুল ভাঙে এবং মেয়ের বিয়ে স্থগিত করেন।

Options:
ক. বহিপীরের মতে, কী না থাকলে মানুষের রুহ মরে যায়?
খ. "এতদিনের পুরোনো জমিদারির শেষ রাত" বলতে কী বোঝানো হয়েছে?
গ. উদ্দীপকের সালেহার বাবার আচরণে 'বহিপীর' নাটকে বর্ণিত তৎকালীন সমাজের কোন দিকটি ফুটে উঠেছে—ব্যাখ্যা করো।
ঘ. "খোদেজা ও সালেহার মা বিপরীত চিন্তাধারার মানুষ"-উদ্দীপক ও নাটকের আলোকে যুক্তি দাও।


Correct Answer: 

Solution:
কবহিপীরের মতে, সামান্য স্নেহ-মমতা না থাকলে মানুষের রুহ মরে যায়।[math]\\[/math]
 খঅনেক চেষ্টা করেও জমিদারি রক্ষা করতে না পারার হতাশা থেকেই হাতেম আলি এ উক্তিটি করেছে।পূর্বপুরুষের সমৃদ্ধ জমিদারির প্রায় ভগ্নাবশেষ উত্তরাধিকার সূত্রে পেয়েছিল হাতেম আলি। কিন্তু এ ক্ষুদ্র জমিদারিও সান্ধ্য আইনে পড়ে নিলামে উঠতে বসেছে। জমিদারি বাঁচানোর শেষ ভরসা ছিল তার বন্ধুর নিকট প্রত্যাশিত অর্থ সাহায্য; সেও যখন পেল না হাতেম আলি, তখনই এতদিনের নয়নের জমিদারি অবসানের দুঃখে এ বিলাপ করেছেন তিনি।উত্তরের সারবস্তু: হাতেম আলি দীর্ঘদিনের জমিদারি রক্ষার জন্য অনেক চেষ্টা করেও এর সমাধান করতে পারেননি। রাত পোহালেই তার জমিদারি নিলামে উঠবে।[math]\\[/math]
 গসালেহার বাবার আচরণে 'বহিপীর' নাটকে ফুটে ওঠা পুরুষতান্ত্রিক সমাজব্যবস্থার স্বরূপ ফুটে উঠেছে।সৈয়দ ওয়ালীউল্লাহ রচিত 'বহিপীর' নাটকে যে সমাজের চিত্র ফুটে উঠেছে সেখানে সর্বত্রই পুরুষদের আধিপত্য লক্ষ করা যায়। তাহেরার বাবা তার মতামত না নিয়েই বৃদ্ধ বহিপীরের সাথে তাকে জোরপূর্বক বিয়ে দিয়ে দেয়। তাহেরা বাড়ি থেকে পালিয়ে এলে জমিদারের বজরায় আশ্রয় মেলে তার। সেখানেও তার প্রতি জমিদার গিন্নির আচরণে সমাজে পুরুষদের নিয়ন্ত্রণের বিষয়টি স্পষ্টরূপে ফুটে ওঠে।উদ্দীপকে বর্ণিত সালেহা একজন প্রতিশ্রুতিশীল কিশোরী। তার বাবা তাকে না জিজ্ঞেস করেই তার বিয়ে ঠিক করে ফেলেন। এমনকি এ বিষয়ে নিজের স্ত্রীর সাথে কথা বলারও প্রয়োজন বোধ করে না। পরিবারের নারী সদস্যদের সাথে কথা না বলেই সালেহার বিয়ের পাকা ব্যবস্থা করে ফেলেন তিনি। 'বহিপীর' নাটকেও আমরা এমন সামাজিক ব্যবস্থা দেখি যেখানে নারীর মতামতকে গুরুত্বহীন বলে বিবেচনা করা হয়। এ দিকটিই উদ্দীপকের সালেহার বাবার আচরণে প্রতীয়মান হয়েছে।উত্তরের সারবস্তু: 'বহিপীর' নাটকে মেয়ের অমতে তাহেরাকে বিয়ে দেওয়া এবং উদ্দীপকের সালেহার বাবার আচরণে পুরুষতান্ত্রিক সমাজব্যবস্থায় নারীর নিপীড়ণের দিকটি প্রকাশ পেয়েছে।[math]\\[/math]
 ঘ'বহিপীর' নাটকের খোদেজা গোড়া ও কুসংস্কারাচ্ছন্ন হলেও উদ্দীপকের সালেহার মা বাস্তববোধসম্পন্ন নারী।সৈয়দ ওয়ালীউল্লাহর 'বহিপীর' নাটকে সমাজে নিজের অধিকার সম্পর্কে অসচেতন একজন নারীর প্রতীক জমিদারপত্নী খোদেজা। তিনি কুসংস্কারাচ্ছন্ন ও অত্যন্ত ধর্মভীরু। তাহেরাকে বহিপীরের কাছে ফিরিয়ে না দিলে পীরের অভিশাপ লাগবে বলে ভীত হয়েছেন তিনি। পুত্র হাশেম তাহেরাকে বিপদ থেকে বাঁচাতে চাইলে প্রতিবাদ জানিয়েছেন। ছেলে ও বহিপীর পরস্পরের মুখোমুখি হলে তার কুসংস্কারাচ্ছন্ন মন পীরের পক্ষাবলম্বন করেছে।উদ্দীপকের সালেহার মা একজন বাস্তবজ্ঞানসম্পন্ন। যুক্তিবাদী নারী। সালেহা লেখাপড়ায় বেশ ভালো। স্বপ্ন তার স্কুল-কলেজের গণ্ডি পেরিয়ে বিশ্ববিদ্যালয়ে ভর্তি হবার। কিন্তু সালেহার বাবা হঠাৎই মেয়ের বিয়ে ঠিক করে ফেলেন বন্ধুর প্রবাসী পুত্রের সঙ্গে। এ বিষয়ে প্রবল প্রতিবাদ জানায় সালেহার মা। মেয়ের লেখাপড়া শেষ হলে খোঁজখবর নিয়ে তার বিয়ে দেবেন বলে সাফ জানিয়ে দেন।কুসংস্কারাচ্ছন্ন, ধর্মভীরু খোদেজার বিপরীতে সালেহার মা একজন সমাজ ও অধিকার সচেতন নারী। পুরুষতান্ত্রিক সমাজের চাপিয়ে দেওয়া রীতিগুলোকে খোদেজা প্রবল বিশ্বাসের সাথে মেনে নিয়েছেন। অন্যদিকে, সালেহার মা মেয়ের ভবিষ্যৎ ভেবে সালেহার বাবার অন্যায় সিদ্ধান্তের প্রতিবাদ জানিয়েছেন। বহিপীরের সাথে তাহেরার বিয়েটি যে অন্যায় তা বুঝতে পারলেও এর বিরুদ্ধাচরণের সাহস ছিল না খোদেজার। কিন্তু সালেহার মায়ের দৃঢ় অবস্থান সালেহার পিতাকে তার সিদ্ধান্ত বদলাতে বাধ্য করে। সুতরাং বলা যায়, নাটকের খোদেজা যেখানে সব অন্যায় মুখ বুজে সহ্য করেছেন সেখানে উদ্দীপকের সালেহার মা অন্যায়ের প্রতিবাদ করে নারীস্বাধীনতার প্রতীক হয়ে দাঁড়িয়েছেন। অর্থাৎ তাঁরা একে অন্যের বিপরীতধর্মী বৈশিষ্ট্যের অধিকারী। সার্বিক বিচারে তাই আলোচ্য মন্তব্যটিকে যৌক্তিক হিসেবে বিবেচনা করা যায়।উত্তরের সারবস্তু: 'বহিপীর' নাটকের খোদেজা কুসংস্কারাচ্ছন্ন ও ধর্মভীরু স্বভাবের মানুষ কিন্তু উদ্দীপকের সালেহার মা যুক্তিবাদী ও দৃঢ়চেতা ব্যক্তিত্ব।

Explanation:


Sub-Questions:

================================================================================
Question #31 (ID: 694837)
--------------------------------------------------------------------------------
Type: CQ | Book: বাংলা ১ম পত্র | Years: 2024 | Boards:  | Tags: Comilla Board
--------------------------------------------------------------------------------
Question:
এলাকার মানুষের আস্থার প্রতীক শহর আলি কবিরাজ। রোগ-শোক, বদুঃখ-দুর্দশায় সবাই ছোটে তার শিকড়-বাকড়, তাবিজ-কবচ ও পানিপড়ার জন্য। তিনিও কাউকে ফেরান না। হাদিয়া হিসেবে সবাই যা দেয় তাতে সচ্ছলভাবে চলে তার পরিবার। কিন্তু এ কাজ পছন্দ করে না তার বিশ্ববিদ্যালয় পড়ুয়া ছেলে মোবারক। সে মনে করে এগুলোর কোনো বৈজ্ঞানিক ভিত্তি নেই। তাহলে সারা পৃথিবীর চিকিৎসাবিজ্ঞান এগুলোকে স্বীকৃতি দিত। তাই সে বাবাকে এসব কাজ ছেড়ে দিতে বলে।

Options:
ক. তাহেরার মতে পির সাহেব কোন ধরনের লোক?
খ. 'আসলে বেড়ালের ভাব'- বুঝিয়ে লেখ।
গ. উদ্দীপকের শহর আলি কবিরাজ 'বহিপীর' নাটকের যে চরিত্রের প্রতিনিধিত্ব করে তা ব্যাখ্যা কর।
ঘ. "প্রেক্ষাপট ভিন্ন হলেও উদ্দীপকের মোবারক ও 'বহিপীর' নাটকের হাশেম সমচেতনায় বিশ্বাসী"- মন্তব্যটির যথার্থতা বিচার কর।


Correct Answer: 

Solution:
কতাহেরার মতে পির সাহেব বুদ্ধিমান লোক। [math]\\[/math]
 খ'আসলে বেড়ালের ভাব' কথাটি দ্বারা পির সাহেব যে সাবধানী লোক তা বোঝানো হয়েছে।তাহেরা বজরাতেই আছে জেনে পির সাহেব কেবল সজোরে শোকর আদায় করেছেন। কোনোরূপ কটু কথা তিনি বলেন না। সেখানে সংযত থেকেই খাওয়া-দাওয়া করেন ও বিশ্রাম নেন। তিনি এমন ভাব করেন যে, কোথাও কোনো দ্বন্দ্ব নেই। সবই ঠিকঠাক চলছে। প্রকৃত পক্ষে এটা তার একটা কৌশল। তিনি বেশ বুদ্ধিমান এবং সাবধানী লোক। ইঁদুরকে থাবার নিচে পেয়ে বিড়ালের যে ভাব হয়, তাহেরাকে পেয়ে পির সাহেবেরও একই ভাব হয়েছে। এ কথাটি বোঝাতে গিয়ে হাশেম আলি প্রশ্নোক্ত কথাটি বলেছে। [math]\\[/math]
 গউদ্দীপকের শহর আলি কবিরাজ 'বহিপীর' নাটকের যে চরিত্রের প্রতিনিধিত্ব করে তা হলো বহিপীর।পৃথিবীতে কিছু মানুষ নিজেদের স্বার্থসিদ্ধির জন্য অন্যকে ঠকাতেও দ্বিধা করে না। তারা ভণ্ডামি করে, লোক ঠকিয়ে অন্যের অর্থ-সম্পদ নিজেদের করায়ত্ত করে।উদ্দীপকে শহর আলি কবিরাজের কথা বলা হয়েছে। এলাকার মানুষের আস্থার প্রতীক সে। লোকজন তার কাছে ছোটে তাবিজ-কবজ, পানিপড়ার মাধ্যমে চিকিৎসা নিতে। মানুষের আস্থাকে পুঁজি করে তার পরিবার সচ্ছলতার মুখ দেখে। শহর আলির সঙ্গে 'বহিপীর' নাটকের বহিপীরের মিল পাওয়া যায়। বহিপীরও গ্রামের মানুষের আস্থার প্রতীক। ধর্মকে পুঁজি করে বহিপীর মানুষের আস্থা কুড়িয়েছে। অর্থ ও ক্ষমতার ভিতকে মজবুত করেছে। এভাবে উদ্দীপকের শহর আলি 'বহিপীর' নাটকের বহিপীর চরিত্রের প্রতিনিধিত্ব করে। [math]\\[/math]
 ঘ"প্রেক্ষাপট ভিন্ন হলেও উদ্দীপকের মোবারক ও 'বহিপীর' নাটকের হাশেম সমচেতনায় বিশ্বাসী।"- মন্তব্যটি যথার্থ।সমাজে কিছু আধুনিক, যুক্তিবাদী ও মানবিক অনুভূতিসম্পন্ন মানুষ রয়েছে। তারা সমাজে প্রচলিত কুসংস্কারের বিরুদ্ধে, ভন্ডামির বিরুদ্ধে রুখে দাঁড়ায়। তারা অন্ধকার দূর করে আলোর বার্তা নিয়ে আসতে চায়।উদ্দীপকে শহর আলি কবিরাজের শিকড়-বাকড়, তাবিজ-কবজ ও পানিপড়া চিকিৎসাপদ্ধতির বিরুদ্ধাচরণ করে তার বিশ্ববিদ্যালয় পড়ুয়া ছেলে মোবারক। মোবারক কুসংস্কারে বিশ্বাসী নয়। সে বিজ্ঞানের সত্যে বিশ্বাস স্থাপন করা আধুনিক ভাবধারার যুবক। এমনই এক আধুনিক ও যুক্তিবাদী মানুষ 'বহিপীর' নাটকের হাশেম।'বহিপীর' নাটকে হাশেম অত্যন্ত যুক্তিবাদী, আধুনিক ও অনুভূতিসম্পন্ন মানুষ। সে মর্মে মর্মে কুসংস্কারে বিশ্বাস স্থাপন করেনি। পিরবাদের অসারতা যে সে টের পেয়েছে। হাশেমের যুক্তিবাদী মন ও উদ্দীপকের মোবারকের বিজ্ঞাননির্ভরতা আধুনিক ও সত্য চিন্তাচেনতার দিককেই স্পষ্ট করে তোলে। তারা উভয়েই সচেতনতায় বিশ্বাসী। এসব দিক বিচারে তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #32 (ID: 694844)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards: Chittagong Board | Tags: Chittagong Board
--------------------------------------------------------------------------------
Question:
কাশেম মোল্লার দুই স্ত্রী আজমিরা আর সাহেদা। সারাদিন মালবাহী জীবের মতো অমানবিক খাটুনি খাটে। দিনে খেত ও সংসারের কাজ করে আর রাতে ধান ভানার কাজ করে। এরপরও কাশেম মোল্লা আবার চৌদ্দ বছর বয়সি টুনিকে বিয়ে করতে চায়। এই ঘটনার প্রতিবাদ জানালে প্রথম দুই স্ত্রীকে তালাক দেয় কাশেম।

Options:
ক. নাটকের প্রাণ কোনটি?
খ. 'দুনিয়াটা সত্যি কঠিন পরীক্ষাক্ষেত্র' কথাটি কে, কেন বলেছেন?
গ. উদ্দীপকের ঘটনাটি 'বহিপীর' নাটকের কোন বিষয়ের সঙ্গে সাদৃশ্যপূর্ণ তা ব্যাখ্যা করো।
ঘ. কাশেম মোল্লা কি 'বহিপীর' নাটকের বহিপীরের চারিত্রিক বৈশিষ্ট্য ধারণ করেছে? তোমার যুক্তিপূর্ণ মত দাও।


Correct Answer: 

Solution:
কনাটকের প্রাণ হলো সংলাপ।[math]\\[/math]
 খজমিদার হাতেম আলির জমিদারি হারানো ও আসর থেকে বউ পালিয়ে যাওয়ার সার্বিক অবস্থাকে বিবেচনা করে বহিপীর এ উক্তিটি করেছেন।হাতেম আলি নিশ্চিত ছিলেন তার জমিদারি হারানোর ব্যাপারে। বহিপীরের কাছে প্রথমে গোপন করলেও পরবর্তীকালে তিনি সত্যি কথা বলেন। বহিপীরও তার দুরবস্থার কথা হাতেম আলির কাছে স্বীকার করেন। দুজনই যখন বিপর্যস্ত অবস্থার সম্মুখীন তখন পীর সাহেব হাতেম আলিকে আল্লাহর ওপর বিশ্বাস রাখতে বলেন। কারণ তাঁর বিশ্বাস, দুনিয়াটা এক মস্তবড়ো পরীক্ষার ক্ষেত্র আর আল্লাহ তাদের পরীক্ষা নিচ্ছেন।উত্তরের সারবস্তু: জমিদার হাতেম আলির জমিদারি হারানো ও আসর থেকে বউ পালিয়ে যাওয়ার সার্বিক অবস্থাকে বিবেচনা করে বহিপীর এ উক্তিটি করেছেন।[math]\\[/math]
 গউদ্দীপকের ঘটনাটি 'বহিপীর' নাটকে বর্ণিত বহিপীর ও তাহেরার অসম বিবাহের সঙ্গে সাদৃশ্যপূর্ণ।'বহিপীর' নাটকের কেন্দ্রীয় চরিত্র বহিপীর। তিনি অত্যন্ত ধূর্ত ও বাস্তবজ্ঞানসম্পন্ন মানুষ। বৃদ্ধ বয়সে তিনি এক মুরিদের অল্পবয়সি কন্যাকে বিয়ে করেন। কিন্তু বিয়ের দিনই সেই কন্যা পালিয়ে যায়। বৃদ্ধ পীর তার সদ্য বিবাহিত স্ত্রীকে পাওয়ার জন্য নাটকজুড়ে নানা কূটকৌশল প্রয়োগ করেন এমনকি জমিদার হাতেম আলির জমিদারি রক্ষার বিনিময়ে হলেও তাহেরাকে ফেরত পেতে চান। উদ্দীপকের বিষয়বস্তুতেও আমরা অসম বিবাহের দিকটি প্রত্যক্ষ করি। কাশেম মোল্লার দুই স্ত্রী থাকা সত্ত্বেও সে মাত্র চৌদ্দ বছরের মেয়ে টুনিকে বিয়ে করতে চায়। এক্ষেত্রে বড়ো দুই স্ত্রী বাধা দিলে তাদেরকে তালাক পর্যন্ত দেয়। অর্থাৎ কোনো বাধা তাকে তৃতীয় বিয়ে থেকে আটকাতে পারে না। সুতরাং দেখা যাচ্ছে, উদ্দীপকের ঘটনাটি 'বহিপীর' নাটকে বর্ণিত বহিপীর ও তাহেরার অসম বিবাহের সঙ্গে সাদৃশ্যপূর্ণ।8উত্তরের সারবস্তু: উদ্দীপকের ঘটনাটি 'বহিপীর' নাটকে উল্লিখিত বহিপীরের থেকে বয়সে অনেক ছোটো তাহেরাকে বিয়ে করার সঙ্গে সাদৃশ্যপূর্ণ।[math]\\[/math]
 ঘউদ্দীপকের কাশেম মোল্লা 'বহিপীর' নাটকের বহিপীরের চারিত্রিক বৈশিষ্ট্য ধারণ করতে ব্যর্থ হয়েছে।'বহিপীর' নাটকের বহিপীর একজন অত্যন্ত ধূর্ত, ধৈর্যশীল, বুদ্ধিমান ও বাস্তবজ্ঞানসম্পন্ন মানুষ। তিনি অশিক্ষিত সাধারণ মানুষের কুসংস্কার ও ধর্মবিশ্বাসকে পুঁজি করে তাঁর ধর্মব্যবসায় পরিচালনা করেন। তিনি সারা বছর মুরিদদের বাড়ি বাড়ি ঘুরে বেড়ান। তাদের কাছ থেকে অর্থ সংগ্রহ করেন। তিনি বৃদ্ধ বয়সে এক অন্নবয়সি মেয়ে তাহেরাকে বিয়ে করে এক জটিল পরিস্থিতিতে পতিত হন। নাটকটির শেষ পর্যন্ত আমরা তার স্ত্রীকে অধিকার করতে তাকে নানা কুটকৌশল ও যড়যন্ত্রের আশ্রয় নিতে দেখি। শেষ পর্যন্ত ব্যর্থ হলেও তিনি বাস্তবতা মেনে নেন।উদ্দীপকের কাশেম মোল্লা একজন নিষ্ঠুর ও নারীলোভী মানুষ। দুই স্ত্রী থাকা সত্ত্বেও সে তৃতীয় বিয়ে করতে উঠে পড়ে লেগেছে। স্ত্রীরা বাধা দিলে সে তাদের তালাক দিতেও দ্বিধা করেনি। স্ত্রীদের প্রতি অমানবিক নির্যাতনের চিত্রও উদ্দীপকটিতে ফুটে উঠেছে।উদ্দীপক ও 'বহিপীর' নাটকের বহিপীর চরিত্রের পর্যালোচনায় এটি স্পট হয় যে, উদ্দীপকের কাশেম মোল্লা বহিপীরের চারিত্রিক বৈশিষ্ট্য ধারণ করতে পারেনি। বহিপীর অত্যন্ত ধৈর্যশীল; যেখানে কাশেম মোল্লা নিষ্ঠুর প্রকৃতির। বহিপীর বাস্তববুদ্ধিসম্পন্ন কিন্তু কাশেম মোল্লার মাঝে এ জাতীয় কোনো বৈশিষ্ট্য নেই। বহিপীর অনেকটাই মানবিক চরিত্র, কিন্তু সে তুলনায় কাশেম মোল্লা বিপরীত চরিত্রের। এসব দিক বিবেচনায় বলা যায়, উদ্দীপকের কাশেম মোল্লা 'বহিপীর' নাটকের বহিপীরের চারিত্রিক বৈশিষ্ট্য ধারণ করতে ব্যর্থ হয়েছে।উত্তরের সারবস্তু: 'বহিপীর' নাটকে বহিপীর চরিত্রের মধ্যে কম বয়সি মেয়েকে বিয়ে করা ছাড়াও ধূর্ততা, স্বার্থপরতা, বাস্তব বুদ্ধি ও ধৈর্য সকল দিক প্রকাশিত হয়েছে। অপরদিকে উদ্দীপকে কাশেম মোল্লার চরিত্রে মাত্র একটি দিক অল্প বয়সি মেয়েকে বিয়ে করতে চাওয়ার বিষয়টি উঠে এসেছে। তাই কাশেম মোল্লা বহিপীরের চারিত্রিক বৈশিষ্ট্যকে পুরোপুরি ধারণ করতে পারেনি।

Explanation:


Sub-Questions:

================================================================================
Question #33 (ID: 694841)
--------------------------------------------------------------------------------
Type: CQ | Book: বাংলা ১ম পত্র | Years: 2022 | Boards:  | Tags: Comilla Board
--------------------------------------------------------------------------------
Question:
পিতার দরিদ্রতার সুযোগ নিয়ে পার্শ্ববর্তী গ্রামের প্রভাবশালী শরীফ মিয়া রহিমাকে বিয়ের প্রস্তাব দেয়, বাবা এ বিয়েতে রাজি হলেও রহিমা রাজি হয়নি। সে নিজের পায়ে দাঁড়িয়ে বাবাকে সহযোগিতা করতে চেয়েছে। রহিমাকে রাজি করতে না পেরে শরীফ মিয়া শেষ মুহূর্তে পিছু হটতে বাধ্য হয়।

Options:
ক. 'বহিপীর' নাটকটি কে রচনা করেছেন?
খ. 'তার চেহারা যেন হিংস্র জন্তুর মতো দপ করে জ্বলে ওঠে'—কথাটি দ্বারা কী বোঝানো হয়েছে?
গ. উদ্দীপকের শরীফ মিয়ার শেষ মুহূর্তের চেতনার সাথে 'বহিপীর' নাটকের সাদৃশ্য ব্যাখ্যা করো।
ঘ. "উদ্দীপকের রহিমা 'বহিপীর' নাটকের তাহেরার মতোই অগ্রগামী"–মন্তব্যটির সত্যতা যাচাই করো।


Correct Answer: 

Solution:
ক'বহিপীর' নাটকটি সৈয়দ ওয়ালীউল্লাহ রচনা করেছেন।[math]\\[/math]
 খপীর সাহেবের বিবি তাহেরা সব কথাতেই অসম্মতি জ্ঞাপন করলে তার চোখটা হিংস্র জন্তুর মতো দপ করে জ্বলে ওঠে।পীর সাহেব যখন বজরায় তার স্ত্রী তাহোর উপস্থিতির কথা জানতে পারেন তখন স্ত্রীকে ফিরে যেতে বলেন। কিন্তু তাহেরা পীর সাহেবের সাথে ফিরে যেতে রাজি হয় না এবং সে বলে যে জোর করে নিতে চাইলে সে আয়হত্যা করবে। এমন কথায় পীর সাহেব চেহারায় শান্ত ভাব বজায় রাখলেও হাশেমের মনে হয় যে পীর সাহেবের চোখটা যেন হিংস্র জন্তুর মতো দপ করে জ্বলে ওঠে।উত্তরের সারবস্তু: পীর সাহেবের বিবি তাহেরা সব কথাতেই অসম্মতি আপন করলে তার চোখটা হিংস্র জন্তুর মতো দপ করে জ্বলে ওঠে।[math]\\[/math]
 গউদ্দীপকের শরীফ মিয়ার শেষ মুহূর্তের চেতনার সাথে 'বহিপীর' নাটকের বহিপীর চরিত্রের বাস্তবজ্ঞানের সাদৃশ্য লক্ষ করা যায়।'বহিপীর' নাটকের কেন্দ্রীয় চরিত্রের নাম বহিপীর। তিনি অত্যন্ত ধূর্ত প্রকৃতির মানুষ। অশিক্ষিত মানুষের কুসংস্কারাচ্ছন্নতা ও ধর্মীয় বিশ্বাসকে কাজে লাগিয়ে তিনি তার ধর্মব্যবসায় পরিচালনা করেন। কিন্তু নাটকের শেষে হাশেমের সঙ্গে তাহেরার পালিয়ে যাওয়াকে মেনে নেওয়ার মাধ্যমে তার বুদ্ধিমত্তা ও বাস্তবজ্ঞানের পরিচয় ফুটে ওঠে।উদ্দীপকের শরীফ মিয়ার মাঝেও আমরা বাস্তবজ্ঞানের বিষয়টি লক্ষ করি। গ্রামের দরিদ্র পিতার অসহায়ত্বের সুযোগ নিয়ে তার মেয়েকে বিয়ে করতে চায় শরীফ মিয়া। মেয়ের বাবা উজ্জ্বল ভবিষ্যতের কথা চিন্তা করে বিয়েতে রাজি হয়। কিন্তু রহিমা এ অসম বিয়েতে কোনো মতেই রাজি হয় না। রহিমাকে রাজি করাতে না পেরে শরীফ মিয়া পিছু হটে। যেমনটি আমরা লক্ষ করি আলোচ্য নাটকের বহিপীর চরিত্রে। অর্থাৎ দুজনই বাস্তবজ্ঞানের কারণে বাস্তবতাকে মেনে নিয়ে লক্ষ্য থেকে সরে গিয়ে বুদ্ধিমত্তার পরিচয় দিয়েছে। কেননা, দুজনই চেতনাগত দিক থেকে ছিল অভিন্ন।উত্তরের সারবস্তু: উদ্দীপকের শরীফ মিয়ার শেষ মুহূর্তের চেতনার সাথে 'বহিপীর' নাটকের বহিণীর চরিত্রের বাস্তবজ্ঞানের সাদৃশ্য লক্ষ করা যায়।[math]\\[/math]
 ঘজীবন সম্পর্কে সচেতনতা ও উপলব্ধিতে উদ্দীপকের রহিমাকে 'বহিপীর' নাটকের তাহেরার মতোই অগ্রগামী বলা যায়।'বহিপীর' নাটকের অন্যতম অর্থবহু চরিত্র তাহেরা। সে অন্যায়ের বিরুদ্ধে আপসহীন, গুরুত্বপূর্ণ, নির্ভীক এবং অধিকারসচেতন। সে জীবনযাপন করতে চায় অন্যায় বিয়ে মেনে নেয় না। জীবনের প্রতিটি পদক্ষেপে সচেতন থেকে সে সিদ্ধান্ত নেয় এবং কাঙ্ক্ষিত লক্ষ্যে উপনীত হয়। আলোচ্য নাটকের তাহেরার মধ্যে আমরা এমন বৈশিষ্ট্যই লক্ষ করি।উদ্দীপকের রহিমা তার জীবন সম্পর্কে বেশ সচেতন ছিল। পিতার দরিদ্রতার সুযোগ নিয়ে পার্শ্ববর্তী গ্রামের প্রভাবশালী শরীফ মিয়া তাকে বিয়ে করতে চায়। তার বাবা তাকে অভাব-অনটনের কারণে বিয়ে দেওয়ার কথা ভাবলেও সে রাজি হয় না। সে নিজের পায়ে দাঁড়িয়ে বাবাকে সহযোগিতা করতে চায় এবং এক সময় সে তার বাবাকে বোঝাতে সক্ষমও হয়। তার জীবনসচেতনতার ফলেই এমনটা সম্ভব হয়েছে। আলোচ্য নাটকের তাহেরার মাঝেও আমরা এ গুণটি দেখতে পাই।'বহিপীর' নাটকের তাহেরাও রহিমার মতো জীবনসচেতন। তার বাবা ও সৎমা তাকে জোর করে বহিপীরের সঙ্গে বিয়ে দেয়। বহিপীরের সঙ্গে তাহেরার বয়সের ব্যবধান অনেক। তা সত্ত্বেও নিজের অমতে তাকে বিয়ে দিলে সে প্রতিবাদ করে। বাড়ি থেকে পালিয়ে নিজেকে রক্ষা করে। বহিপীর নানাভাবে তাহেরাকে বশ করতে চাইলেও তাহেরা অধিকার রক্ষায় দৃঢ় থাকে। সে যুক্তি দিয়ে নিজের অধিকারের বিষয়টি তুলে ধরে। অন্যদিকে, আলোচ্য উদ্দীপকের রহিমাও জীবনসচেতন মেয়ে হওয়ায় তাহেরার মতো তার সমস্যাকে শক্তহাতে মোকাবিলা করতে পেরেছে। সুতরাং বলা যায়, জীবন সম্পর্কে সচেতনতা ও উপলব্ধিতে উদ্দীপকের রহিমা 'বহিপীর' নাটকের তাহেরার মতোই অগ্রগামী—উক্তিটি যথার্থ।উত্তরের সারবস্তু: জীবন সম্পর্কে সচেতনতা ও উপলব্ধিতে উদ্দীপকের রহিমাকে 'বহিপীর' নাটকের তাহেরার মতোই অগ্রগামী বলা যায়।

Explanation:


Sub-Questions:

================================================================================
Question #34 (ID: 694840)
--------------------------------------------------------------------------------
Type: CQ | Book: বাংলা ১ম পত্র | Years: 2020 | Boards: Barisal Board | Tags: Barisal Board
--------------------------------------------------------------------------------
Question:
দশম শ্রেণির ছাত্রী মর্জিনার বিয়ে ঠিক করেন তার বাবা রমজান। বিয়ে না করে পড়াশুনা চালিয়ে যেতে চায় মর্জিনা। সমাজকর্মী বিলকিস খবর পেয়ে বাল্যবিয়ের কুফল এবং সরকারি আইন সম্পর্কে রমজানকে বোঝানোর পর ব্যর্থ হলে বাধ্য হয়েই উপজেলা নির্বাহী অফিসারের হস্তক্ষেপে এ বিয়ে বন্ধ করার পদক্ষেপ নেয়।

Options:
ক. কলকাতায় প্রথম মঞ্চনাটকের আয়োজন করেন কে?
খ. "নিজেকে যেন কসাইর মতো মনে হচ্ছে"-ব্যাখ্যা করো।
গ. উদ্দীপকের বিলকিস ও 'বহিপীর' নাটকের তাহেরার চরিত্রের সাদৃশ্য নিরূপণ করো।
ঘ. "উদ্দীপকটিতে 'বহিপীর' নাটকের মূলভাব সামান্যই প্রতিফলিত হয়েছে মাত্র"–উক্তিটির যথার্থতা নিরূপণ করো।


Correct Answer: 

Solution:
ককলকাতায় প্রথম মঞ্চনাটকের আয়োজন করেন হেরাসিম স্পেপানভিচ্ লেবেদেফ।[math]\\[/math]
 খতাহেরাকে টাকার বিনিময়ে বহিপীরের হাতে তুলে দেওয়া অমানবিক বিবেচনায় হাতেম আলি আলোচ্য উক্তিটি করেছেন।বহিপীর হাতেম আলির জমিদারি ফিরে পেতে সহযোগিতা করতে চায়। তবে শর্ত হলো বিনিময়ে তাহেরাকে তার হাতে তুলে দিতে হবে। হাতেম আলি প্রথমে তাতে সম্মত হলেও পরবর্তীতে তার নৈতিকতাবোধ জেগে ওঠে। তিনি মনে করেন এমন কাজ করা মানে কসাইয়ের মতো তাহেরাকে জবাই করার শামিল।উত্তরের সারবস্তু: 'বহিপীর' নাটকে হাতেম আলি প্রথমে জমিদারি বাঁচানোর বিনিময়ে তাহেরাকে পীরসাহেবের হাতে তুলে দিতে চেয়েছেন। কিন্তু পরে নৈতিকতাবোধ জাগ্রত হলে তিনি প্রশ্নোক্ত কথাটি বলেছেন।[math]\\[/math]
 গজীবন সচেতনতার দিক থেকে উদ্দীপকের বিলকিস ও 'বহিপীর' নাটকের তাহেরা চরিত্রের সাদৃশ্য রয়েছে।'বহিপীর' নাটকের তাহেরা অসম বিয়ে মেনে নেয়নি। পীরভক্ত বাবা ও সৎমায়ের চাপিয়ে দেওয়া বিয়ে সে অগ্রাহ্য করেছে। বয়স্ক বহিপীরের স্ত্রী হতে হবে বলে পালিয়ে গিয়ে সে আত্মরক্ষা করেছে।উদ্দীপকের বিলকিস দশম শ্রেণির ছাত্রী মর্জিনার বাল্য বিয়ে বন্ধে ভূমিকা রাখে। মর্জিনা পড়াশুনা করতে চাইলেও তার বাবা রমজান জোর করে তাকে বিয়ে দিতে চায়। সমাজকর্মী বিলসিক বাল্যবিয়ের কুফল ও সরকারি আইন সম্পর্কে বোঝানোর পরও রমজান মেয়েকে বিয়ে দিতে চায়। তখন বিলকিস উপজেলা নির্বাহী অফিসারের হস্তক্ষেপে বিয়ে বন্ধ করে। 'বহিপীর' নাটকের তাহেরাকেও তার বাবা ও সৎমা বয়স্ক পীরের সঙ্গে বিয়ে দেয়। কিন্তু তাহেরা সে বিয়ে মেনে নিতে না পেরে বাড়ি থেকে পালিয়ে যায় ও আত্মরক্ষা করে। এক্ষেত্রে নাটকের তাহেরা এবং উদ্দীপকের বিলকিস জীবন সচেতন বলেই তারা অনাকাঙ্ক্ষিত বিয়ে ভেস্তে দিয়েছে। এদিক থেকে তাদের মধ্যে সাদৃশ্য পরিলক্ষিত হয়।উত্তরের সারবস্তু: 'বহিপীর' নাটকের তাহেরা এবং উদ্দীপকের বিলকিস জীবনসচেতন। অসম বিয়ে ঠেকাতে দুজনেই অগ্রণী ভূমিকা পালন করেছে।[math]\\[/math]
 ঘউদ্দীপকটিতে বাল্যবিয়ে বন্ধের উদ্যোগ নেওয়ার বিষয়টি থাকলেও তাতে 'বহিপীর' নাটকের মূলভাবের সামান্যই প্রতিফলিত হয়েছে।'বহিপীর' নাটকের মূলভাব ধর্মকে আশ্রয় করে স্বার্থান্বেষী মহলের ব্যবসায়, মানুষের অন্ধবিশ্বাস, কুসংস্কার ও প্রতিবাদী মনোভাবের বহিঃপ্রকাশে সমৃদ্ধ। বহিপীর ধর্মব্যবসার মাধ্যমে মানুষের সঙ্গে প্রতারণা করে চলে। বয়স্ক পীর হয়েও তাহেরার মতো মেয়ের বয়সি বালিকাকে বিয়ে করতে চায়।উদ্দীপকে বাল্যবিয়ের উদ্যোগ গ্রহণ করে সমাজকর্মী বিলকিস। দশম শ্রেণির ছাত্রী মর্জিনার বিয়ে দিতে চায় তার বাবা রমজান। কিন্তু মর্জিনা আরও লেখাপড়া করতে চায়। বিলকিস রমজানকে বাল্যবিয়ের কুফল ও সরকারের আইন সম্পর্কে জানানোর পরও সে মেয়েকে বিয়ে দেওয়ার সিদ্ধান্ত থেকে সরে আসে না। তখন বাধ্য হয়ে উপজেলা নির্বাহী কর্মকর্তার হস্তক্ষেপে বিয়ে বন্ধ করে বিলকিস।'বহিপীর' নাটকের বহিপীর মুরিদের অন্ধ ধর্মীয় বিশ্বাসকে পুঁজি করে নিজের স্বার্থ উদ্ধার করে চলে। শুধু তাই নয়, নিজের সুখ-স্বাচ্ছন্দ্যের কথা ভেবে মুরিদের অল্পবয়সি মেয়ে তাহেরাকে সে বিয়ে করে। জীবন সচেতন তাহেরা বাড়ি থেকে পালিয়ে আত্মরক্ষার চেষ্টা করে এবং জমিদারি হারাতে বসা হাতেম আলির বজরায় আশ্রয় পায় সেখানেও হানা দেয় বহিপীর। কিন্তু তাহেরার দৃঢ়তা, সাহস ও শিক্ষিত হাশেমের সহযোগিতায় রক্ষা পায় তাহেরা। এছাড়াও এ নাটকে হাতেম আলির অসহায়ত্ব ও খোদেজার অর্ধভক্তির বিষয়টি লক্ষণীয়। তবে বহিপীরের কূটকৌশল বুঝতে পারা ও হাতেম আলির নৈতিকতাবোধের উন্মেষ নাটকটিকে আরও তাৎপর্যমণ্ডিত করেছে। বাল্যবিয়ের ঘটনাটি নাটকে গতিময়তা সৃষ্টি করলেও এটিই মূলভাব নয়। উদ্দীপকটি শুধু বাল্যবিয়েতে সীমাবদ্ধ থাকায় নাটকের পূর্ণাঙ্গ ভাব ধারণ করেনি। সে বিবেচনায় প্রশ্নোক্ত মন্তব্যটি যথার্থ।উত্তরের সারবস্তু: উদ্দীপকে বাল্যবিবাহ বন্ধের উদ্যোগ 'বহিপীর' নাটকের একটি অংশের প্রতিনিধিত্ব করে। উপন্যাসের মূল বিষয় আরও ব্যাপক।

Explanation:


Sub-Questions:

