================================================================================
Question #1 (ID: 689702)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
উনসত্তরের গণআন্দোলন ও অভ্যুত্থানকালে সর্বজন শ্রদ্ধেয় কবি সুফিয়া কামালের নেতৃত্বে ৭ ফেব্রুয়ারি সকাল ১০টায় প্রায় আড়াই হাজার নারী কেন্দ্রীয় শহিদ মিনারে সমাবেশ করেন এবং মিছিলযোগে বাহাদুর শাহ পার্ক পর্যন্ত যান। ২৪ মার্চ দৈনিক আজাদের তথ্যানুয়ায়ী, সেদিন বোরকা পরা হাজার হাজার পর্দানশিন নারী যোগ দেন মিছিলে। মুক্তিযুদ্ধের ৯ মাসের রক্তক্ষয়ী সশস্ত্র সংগ্রামেও নারীসমাজের রয়েছে বীরত্বপূর্ণ ভূমিকা

Options:
ক. আন্দোলন কর্মসূচি গতি হারাতে পারত কখন?
খ. বাজারের ওপর স্বৈরাচারী সরকারের নিয়ন্ত্রণ ছিল না কেন? বুঝিয়ে লেখ ।
গ. উদ্দীপকে ‘আমাদের নতুন গৌরবগাথা' রচনার কোন দিকটি ফুটে উঠেছে? তুলে ধর।
ঘ. “উদ্দীপক ও 'আমাদের নতুন গৌরবগাথা' রচনায় নারীদের অবদানকে যথাযথভাবে তুলে ধরা হয়েছে।” — মন্তব্যটির যথার্থতা বিশ্লেষণ কর ।


Correct Answer: 

Solution:
কঢাকা বিশ্ববিদ্যালয় বন্ধ করে দেওয়ার পর আন্দোলন কর্মসূচি গতি হারাতে পারত।খসরকারের দুর্বল অবস্থান এবং স্বজনপ্রীতি ও দুর্নীতির কারণে বাজারের ওপর স্বৈরাচারী সরকারের নিয়ন্ত্রণ ছিল না।জনসমর্থনহীন সরকার দুর্বল থাকায় ব্যবসায়ীদের সঙ্গে আপস করে চলতে হয়েছে। সরকার-ঘনিষ্ঠ গোষ্ঠী ও ব্যবসায়ীদের সিন্ডিকেটের কারণে সরকার তাদের বিরুদ্ধে কোনো ব্যবস্থা নিতে পারেনি। এই দুর্নীতি ও স্বজনপ্রীতির সংস্কৃতিই বাজারে সরকারের নিয়ন্ত্রণ ব্যাহত করে।গউদ্দীপকে 'আমাদের নতুন গৌরবগাথা' রচনায় উঠে আসা আন্দোলনে নারীদের ভূমিকার দিকটি ফুটে উঠেছে।স্বাধীনতা সংগ্রামে নারীদের ভূমিকা ছিল সবসময়ই তাৎপর্যপূর্ণ। ১৯৬৯-এর গণঅভ্যুত্থানে সুফিয়া কামালের নেতৃত্বে আড়াই হাজার নারী মিছিলে অংশগ্রহণ করেন, এমনকি বোরকাপরা পর্দানশীন নারীরাও। 'আমাদের নতুন গৌরবগাথা' রচনায় ২০২৪-এর আন্দোলনেও নারীদের সক্রিয় উপস্থিতি দেখা যায়। এই নারীরা ছিলেন আন্দোলনের প্রেরণা ও মূল চালিকাশক্তি।সারকথা : উদ্দীপকে উল্লিখিত ঘটনায় নারীদের অংশগ্রহণ এবং অবদানের চিত্রে 'আমাদের নতুন গৌরবগাথা' রচনার নারীনির্ভর দিকটি প্রকাশ পেয়েছে।ঘ“উদ্দীপক ও 'আমাদের নতুন গৌরবগাথা' রচনায় নারীদের অবদানকে যথাযথভাবে তুলে ধরা হয়েছে।” — মন্তব্যটি যথার্থ।বাংলাদেশের ইতিহাসে নারীসমাজ বারবার সংগ্রামে অংশগ্রহণ করলেও অনেক ক্ষেত্রেই তাদের অবদান উপেক্ষিত থেকেছে। কিন্তু এই দুটি লেখায় সেই ভুলকে সংশোধনের প্রয়াস দেখা যায়।উদ্দীপকে ১৯৬৯-এর গণঅভ্যুত্থানে নারীদের সক্রিয় অংশগ্রহণের চিত্র যেমন দেখা যায়, তেমনি 'আমাদের নতুন গৌরবগাথা' রচনায় ২০২৪-এর অভ্যুত্থানে নারীদের আত্মত্যাগ, সাহসিকতা ও অগ্রণী ভূমিকাও ফুটে উঠেছে। তাদের ভূমিকাকে কেন্দ্র করে আন্দোলন জোরদার হয়েছে এবং সফলতা পেয়েছে।এদিক বিবেচনায় প্রশ্নোক্ত মন্তব্য যথার্থ, কারণ উভয় রচনাতেই নারীদের অবদান ইতিহাসের পাতায় গৌরবের স্থান পেয়েছে।

Explanation:


Sub-Questions:

================================================================================
Question #2 (ID: 689701)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ব্রিটিশবিরোধী আন্দোলনের মাধ্যমে ১৯৪৭ সালে ভারতবর্ষ থেকে ইংরেজ শাসনের অবসান ঘটে। এসময় ভারতবর্ষ ভাগ হয়ে ভারত ও পাকিস্তান নামের দুটি রাষ্ট্রের জন্ম হয়। আমাদের নতুন গৌরবগথা পাকিস্তান রাষ্ট্রের জন্মের অব্যবহতিকাল পরেই বাংলার মানুষের মোহভঙ্গ হয় । কারণ দেশ বিভাগের পর থেকেই পশ্চিম পাকিস্তানি শাসকগোষ্ঠী এদেশের মানুষের সঙ্গে বৈষম্যমূলক আচরণ করতে শুরু করে। তাদের এই অপশাসন ও শোষণের বিরুদ্ধে বাঙালিরা বহুবার প্রতিবাদ করেছে। প্রতিবারই বাঙালিকে বুকের রক্ত দিয়ে অধিকার আদায় করতে হয়েছে। অবশেষে ১৯৭১ সালের মুক্তিযুদ্ধে লাখো মানুষের আত্মত্যাগের বিনিময়ে বাংলাদেশ স্বাধীনতা লাভ করে ।

Options:
ক. দৃঢ়চেতা ও স্থিরপ্রতিজ্ঞ মানুষের সামনে কী টেকে না?
খ. তরুণসমাজ দীর্ঘকাল ধরে আন্দোলন করছিল কেন? বুঝিয়ে লেখ।
গ. উদ্দীপকের সাথে 'আমাদের নতুন গৌরবগাথা' রচনার সাদৃশ্য ব্যাখ্যা কর ।
ঘ. “উদ্দীপকের সাথে ‘আমাদের নতুন গৌরবগাথা' রচনার চেতনাগত ঐক্য বিদ্যমান।" — মন্তব্যটির যথার্থতা বিশ্লেষণ কর।


Correct Answer: 

Solution:
কদৃঢ়চেতা ও স্থিরপ্রতিজ্ঞ মানুষের সামনে কোনো প্রতিরোধই টেকে না ।খতরুণসমাজ কোটা ব্যবস্থা পুনর্বিন্যাসের দাবিতে দীর্ঘকাল ধরে আন্দোলন করছিল।স্বৈরাচারী সরকারের শাসনামলে সরকারি বেশিরভাগ চাকরি বরাদ্দ ছিল নানা গোষ্ঠীর জন্য। সে সময় বিশেষ করে মুক্তিযোদ্ধা ও তাদের পোষ্যকোটার ব্যাপক অপব্যবহার চলছিল। এমতাবস্থায় তরুণসমাজ সরকারি চাকরি পাওয়ার তেমন সম্ভাবনা দেখছিল না। তাই তারা কোটা পুনর্বিন্যাসের দাবিতে দীর্ঘকাল ধরে আন্দোলন করছিল।গঅপশক্তির বিরুদ্ধে সংগ্রামে দেশবাসীর আত্মত্যাগের চিত্র উপস্থাপনের দিক থেকে উদ্দীপকের সাথে 'আমাদের নতুন গৌরবগাথা' রচনার সাদৃশ্য রয়েছে।যুগে যুগে বিভিন্ন অপশক্তি এদেশের মানুষকে অবদমিত করে রাখতে চেয়েছে। তবে বাঙালিরাও তাদের এই অপচেষ্টাকে সফল হতে দেয়নি । সাম্য চেতনায় উদ্‌বুদ্ধ এ জাতি সম্মিলিত শক্তিতে সেসব অপশক্তিকে বারবার পরাভূত করেছে।উদ্দীপকে পাকিস্তান রাষ্ট্র গঠনের পর থেকে বাঙালিদের ওপর পশ্চিম পাকিস্তানি শাসকগোষ্ঠীর শোষণ-নির্যাতনের চিত্র ফুটে উঠেছে। তবে বাঙালিরাও তাদের এই অত্যাচার-নির্যাতনকে মুখ বুজে মেনে নেয়নি। বিভিন্ন আন্দোলন-সংগ্রামে বুকের তাজা রক্ত দিয়ে নিজেদের অধিকার আদায় করে নিয়েছে। একইভাবে 'আমাদের নতুন গৌরবগাথা' রচনায়ও ২০২৪-এর গণঅভ্যুত্থানে রংপুরের ছাত্রনেতা আবু সাঈদের আত্মত্যাগের কথা উপস্থাপন করা হয়েছে। তার এই আত্মত্যাগ আন্দোলনের গতিপ্রকৃতিই ঘুরিয়ে দেয়।সারকথা : অপশক্তির বিরুদ্ধে সংগ্রামে দেশবাসীর আত্মত্যাগের চিত্র উপস্থাপনের দিক থেকে উদ্দীপকের সাথে 'আমাদের নতুন গৌরবগাথা' রচনার সাদৃশ্য রয়েছে।ঘ“উদ্দীপকের সাথে ‘আমাদের নতুন গৌরবগাথা' রচনার চেতনাগত ঐক্য বিদ্যমান।”— মন্তব্যটি যথার্থ।বাঙালিরা চিরকালই স্বাধীনচেতা। তা সত্ত্বেও বারবার এ জাতিকে পরাধীনতা ও বৈষম্যের শিকার হতে হয়েছে। তবে দৃঢ়চেতা বাঙালি জাতি প্রতিবারই সেসব অপশক্তিকে শক্ত হাতে মোকাবিলা করেছে। এরই ধারাবাহিকতায় গণমানুষের সার্বিক মুক্তির লক্ষ্যে তারা ২০২৪-এর আন্দোলনে অংশ নেয়।উদ্দীপকে বাংলাদেশের স্বাধীনতা লাভ সম্পর্কে আলোকপাত করা হয়েছে। ১৯৪৭ সালে ভারতবর্ষ ভাগ হয়ে ভারত ও পাকিস্তান নামের দুটি রাষ্ট্রের জন্ম হয়। কিন্তু পাকিস্তান রাষ্ট্রের জন্মের পর থেকেই পশ্চিম পাকিস্তানি শাসকগোষ্ঠী এদেশের মানুষের ওপর বৈষম্য করতে শুরু করে। শুধু তাই নয়, তাদের অন্যায়-অবিচারের বিরুদ্ধে আন্দোলনেও অনেক লোক প্রাণ হারায়। অবশেষে ১৯৭১ সালের মুক্তিযুদ্ধে লাখ লাখ মানুষের আত্মত্যাগের বিনিময়ে বাংলাদেশ স্বাধীনতা লাভ করে ।'আমাদের নতুন গৌরবগাথা' রচনাটি ২০২৪-এর গণঅভ্যুত্থানের প্রেক্ষাপটে লেখা। স্বৈরাচার সরকারের শোষণ ও বৈষম্যের বিরুদ্ধে এদেশের ছাত্র-জনতা ঐক্যবদ্ধ হয়ে এ আন্দোলন গড়ে তোলে। একইভাবে উদ্দীপকের ঘটনাবর্তেও পাকিস্তানি শাসকদের শোষণ-নির্যাতনের বিরুদ্ধে আন্দোলন-সংগ্রামের কথা বলা হয়েছে, যার চূড়ান্ত পরিণতি বাংলাদেশের স্বাধীনতা। এদিক বিবেচনায় প্রশ্নোক্ত মন্তব্যটি যথার্থ ।

Explanation:


Sub-Questions:

================================================================================
Question #3 (ID: 689698)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
শিক্ষার্থীরা যেকোনো জাতির জন্যই অত্যন্ত গুরত্বপূর্ণ। কেননা এসময়ে তারা শিক্ষা গ্রহণের মাধ্যমে নিজেদের ভবিষ্যতের সুনাগরিক হিসেবে তৈরি করে। ফলে শিক্ষার্থীদের সমাজের সচেতন ও প্রতিবাদী অংশ বলা চলে। এ কারণে সমাজ ও রাষ্ট্রে ঘটে চলা যেকোনো ঘটনা নিয়েই তারা চিন্তা করে এবং প্রয়োজনে তাদের অভিমত ব্যক্ত করে। বিভিন্ন দেশে সংঘটিত ছাত্র-আন্দোলন মূলত তাদের সম্মিলিত প্রতিবাদেরই ফল।

Options:
ক. ৫ই আগস্টকে কত তারিখ বলা হয়েছে?
খ. “আসছে ফাগুনে আমরা দ্বিগুণ হবো।”— কথাটি ব্যাখ্যা কর।
গ. উদ্দীপকটি ‘আমাদের নতুন গৌরবগাথা' রচনার কোন দিককে তুলে ধরে? ব্যাখ্যা কর ।
ঘ. উদ্দীপকের ভাবনা ‘আমাদের নতুন গৌরবগাথা' রচনার বিষয়বস্তুকে সম্পূর্ণ প্রতিফলিত করে কি? বিশ্লেষণ কর ।


Correct Answer: 

Solution:
ক৫ই আগস্টকে ৩৬শে জুলাই বলা হয়েছে।খবৈষম্যবিরোধী ছাত্র আন্দোলনকে বেগবান করতে প্রশ্নোক্ত কথাটি বলা হয়েছে।বাঙালির ইতিহাস হলো সংগ্রামের ইতিহাস। ২০২৪ সালের গণঅভ্যুত্থান আর ১৯৫২ সালের ভাষা আন্দোলনের মধ্যে সাযুজ্য রয়েছে। ১৯৫২ সালের ভাষা আন্দোলন নিয়ে রচিত জহির রায়হানের উপন্যাস 'আরেক ফাল্গুন' থেকে চরণটি নেওয়া হয়েছে। সেই সময় অনেক বেশি শিক্ষার্থী আটক করা হয়েছিল ফলে জেলখানায় জায়গা সংকুলান হচ্ছিল না। ২০২৪ সালের গণঅভ্যুত্থানে এসেও একই ঘটনার পুনরাবৃত্তি ঘটে। তাই দেয়ালে দেয়ালে গ্রাফিতিতে এই চরণ লেখা হয়, যা আন্দোলনকারীদের মধ্যে প্রতিরোধস্পৃহা জাগিয়ে তোলে ।গউদ্দীপকটি ‘আমাদের নতুন গৌরবগাথা' রচনায় উল্লিখিত শিক্ষার্থীদের আন্দোলন গড়ে তোলার দিকটিকে তুলে ধরে।শিক্ষার্থীরা জাতির ভবিষ্যতের কান্ডারি। সামনের দিনগুলোতে তারাই জাতিকে কাঙ্ক্ষিত লক্ষ্যে এগিয়ে নেবে। তাই সমাজ ও রাষ্ট্র বিষয়ে তারা সচেতন হবে এটাই স্বাভাবিক। আর এ সচেতনতাই সমাজ ও রাষ্ট্রের অচলায়তনের বিরুদ্ধে তাদের প্রতিবাদী করে তোলে ।উদ্দীপকে শিক্ষার্থীদের সমাজের সচেতন ও প্রতিবাদী অংশ হিসেবে চিহ্নিত করা হয়েছে। সংগত কারণেই তারা আত্মসচেতন ও চিন্তাশীল হয়ে থাকে। ফলে রাষ্ট্র ও সমাজ নিয়ে তারা প্রায়শই তাদের অভিমত ব্যক্ত করে, যা থেকে ছাত্র আন্দোলনের জন্ম হয়। একইভাবে, ‘আমাদের নতুন গৌরবগাথা' রচনায়ও ২০২৪-এর ছাত্র-জনতার অভ্যুত্থানের কথা তুলে ধরা হয়েছে, যার সৃষ্টি হয় শিক্ষার্থীদের হাত ধরে। পরবর্তী সময়ে তা আরও বড়ো হয়ে গণআন্দোলনে রূপ নেয়। উদ্দীপকটি 'আমাদের নতুন গৌরবগাথা' রচনার শিক্ষার্থীদের আন্দোলন গড়ে তোলার দিকটিকেই নির্দেশ করে ।সারকথা : উদ্দীপকে শিক্ষার্থীদের সমাজের সচেতন ও প্রতিবাদী অংশ হিসেবে চিহ্নিত করে তাদের আন্দোলন গড়ে তোলার কথা বলা হয়েছে। যা আলোচ্য রচনার শিক্ষার্থীদের আন্দোলন গড়ে তোলার দিকটি নির্দেশ করে ।ঘউদ্দীপকের ভাবনা ‘আমাদের নতুন গৌরবগাথা' রচনার বিষয়বস্তুকে সম্পূর্ণ প্রতিফলিত করে না বলেই আমি মনে করি ।বাংলাদেশ আজ স্বাধীন সার্বভৌম একটি দেশ। আত্মমর্যাদাসম্পন্ন এই জাতিসত্তা প্রতিষ্ঠার পেছনে রয়েছে দীর্ঘ সংগ্রামের ইতিহাস ও ঐতিহ্য। যুগে যুগে অপশক্তির অন্যায়-আগ্রাসনের বিরুদ্ধে ঐক্যবদ্ধভাবে সংগ্রাম করে বাঙালি আজ স্বাধীন ও সার্বভৌম জাতি হিসেবে নিজেদের প্রতিষ্ঠিত করেছে।উদ্দীপকে জাতীয় জীবনে শিক্ষার্থীদের গুরুত্ব সম্পর্কে বলা হয়েছে। এসময় শিক্ষার্থীরা ভালোভাবে শিক্ষাগ্রহণের মাধ্যমে নিজেদের ভবিষ্যতের জন্য সুনাগরিক হিসেবে গড়ে তোলে। আর তা করতে গিয়ে তারা আত্মসচেতন হওয়ার পাশাপাশি রাজনীতি সচেতনও হয়ে ওঠে। ফলে সমাজ ও রাষ্ট্রে ঘটমান যেকোনো বিষয় নিয়ে ভাবার পাশাপাশি তা নিয়ে তারা প্রতিক্রিয়াও জানায়। আর কোনো ঘটনা বা সিদ্ধান্তের বিরুদ্ধে তাদের সম্মিলিত প্রতিক্রিয়া থেকেই সৃষ্টি হয় আন্দোলনের।‘আমাদের নতুন গৌরবগাথা' রচনায় ২০২৪-এর ছাত্র-জনতার আন্দোলনের প্রেক্ষাপট ও এ আন্দোলনে বিজয়ের অনিবার্যতাকে উপস্থাপন করা হয়েছে। পাশাপাশি সেখানে ৫ই আগস্ট বিজয় উদ্যাপনের জন্য গণমানুষের স্বতঃস্ফূর্ত অংশগ্রহণ এবং এ আন্দোলনকে ঘিরে মানুষের প্রত্যাশার কথাও বলা হয়েছে। এসব বিষয় উদ্দীপকে ফুটে উঠেনি। সেখানে কেবল ছাত্র আন্দোলন গড়ে ওঠার পেছনে শিক্ষার্থীদের মনোজাগতিক অবস্থা ও প্রতিবাদী মানসিকতার কথা ফুটে উঠেছে, ‘আমাদের নতুন গৌরবগাথা' রচনার অন্যান্য বিষয় নয় । সে বিচারে উদ্দীপকের ভাবনা এই রচনার বিষয়বস্তুকে সম্পপ্রতিফলিত করে না ।

Explanation:


Sub-Questions:

================================================================================
Question #4 (ID: 689695)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আঠারো বছর বয়সে নেই ভয় পদাঘাতে ভাঙতে চায় পাথর বাধা, এ বয়সে কেউ মাথা নোয়াবার নয়— আঠারো বছর বয়স জানে না কাঁদা ।

এ বয়স জানে রক্তদানের পুণ্য বাষ্পের বেগে স্টিমারের মতো চলে, প্রাণ দেওয়া-নেওয়া ঝুলিটা থাকে না শূন্য সঁপে আত্মাকে শপথের কোলাহলে।

Options:
ক. আন্দোলনের অন্যতম গুরুত্বপূর্ণ বৈশিষ্ট্য কোনটি ?
খ. ."সেদিন ৫ই আগস্ট ২০২৪ – ৩৬শে জুলাই।" ব্যাখ্যা কর।
গ. উদ্দীপকটি ‘আমাদের নতুন গৌরবগাথা' রচনার কোন দিককে নির্দেশ করে? ব্যাখ্যা কর ।
ঘ. "উদ্দীপকের কবিতাংশে ফুটে ওঠা তারুণ্যের বৈশিষ্ট্য 'আমাদের নতুন গৌরবগাথা' রচনার তরুণ শিক্ষার্থীদের মনোভাবকে যথাযথ প্রতিফলিত করতে পেরেছে।”— মন্তব্যটি বিশ্লেষণ কর ।


Correct Answer: 

Solution:
কআন্দোলনের অন্যতম গুরুত্বপূর্ণ বৈশিষ্ট্য হলো ছাত্রীদের সর্বাত্মক অংশগ্রহণ ।খ“সেদিন ৫ই আগস্ট ২০২৪ – ৩৬শে জুলাই।”— কথাটি বাঙালির প্রতিবাদী চেতনার ধারক।বৈষম্যবিরোধী ছাত্র আন্দোলন বাংলার ইতিহাসে এক অভূতপূর্ব ঘটনা। এই আন্দোলনের পরিপ্রেক্ষিতে ২০২৪ সালের জুলাই মাসে স্বৈরাচারী সরকার ছাত্রসহ সাধারণ জনতার ওপর অকথ্য নির্যাতন চালায়। ক্যালেন্ডারের পাতায় জুলাই পেরিয়ে আগস্ট মাস আসে। কিন্তু স্বৈরাচারীর অত্যাচারের অবসান হয় না। যেন ক্যালেন্ডারের পাতা থেকে দুর্বিষহ জুলাই শেষই হচ্ছে না। সেই ধারাবাহিকতায় আগের জুলাই মাসের দিনের সঙ্গে আগস্ট মাসের ৫ দিন যোগ করে বলা হয়েছে ৩৬শে জুলাই, যা বাঙালির হার না-মানা প্রতিবাদী চেতনার প্রকাশ ঘটিয়েছে।গউদ্দীপকটি ‘আমাদের নতুন গৌরবগাথা' রচনায় উল্লিখিত বৈষম্য নিরসনে তরুণ শিক্ষার্থীদের আন্দোলন গড়ে তোলার দিককে নির্দেশ করে ।তরুণরাই দেশের ভবিষ্যৎ। তারুণ্যের অমিতশক্তি জাতীয় জীবনে পরিবর্তন আনে। তাই জীবনের এই বিশেষ সময়টি শুধু পড়াশোনাই নয়, বরং আত্মশপথে বলীয়ান হয়ে দেশ গড়ার কাজে মনোনিবেশ করারও সময় ।উদ্দীপকের কবিতাংশে কবি আঠারো বছর বয়সি তারুণ্যের জয়গান গেয়েছেন। তার মতে, এ বয়সিরা পাথর বাধাকে চূর্ণ করে নতুন কিছু করার প্রত্যয়ে নিজেদের শপথের কোলাহলে সঁপে দেয়। শুধু তাই নয়, প্রয়োজনে তারা বুকের রক্ত ঢেলে দিতেও পিছপা হয় না । একইভাবে ‘আমাদের নতুন গৌরবগাথা' রচনায়ও বৈষম্যের বিরুদ্ধে আন্দোলন গড়ে তোলার মধ্য দিয়ে তরুণ শিক্ষার্থীদের মধ্যে এমন বৈশিষ্ট্যই ফুটে উঠেছে। সেখানে বৈষম্যমুক্ত দেশ গড়ার লক্ষ্যে আত্মশপথে বলীয়ান হয়ে তারা আন্দোলনে নামে। উদ্দীপকটি আলোচ্য রচনার এ দিকটিকেই নির্দেশ করে ।সারকথা : উদ্দীপকটি 'আমাদের নতুন গৌরবগাথা' রচনায় উল্লিখিত বৈষম্য নিরসনে তরুণ শিক্ষার্থীদের আন্দোলন গড়ে তোলার দিককে নির্দেশ করে ।ঘ“উদ্দীপকের কবিতাংশে ফুটে ওঠা তারুণ্যের বৈশিষ্ট্য ‘আমাদের নতুন গৌরবগাথা' রচনার তরুণ শিক্ষার্থীদের মনোভাবকে যথাযথ প্রতিফলিত করতে পেরেছে।”— মন্তব্যটি যথার্থ।তারুণ্য মানব জীবনের এক অত্যন্ত গুরুত্বপূর্ণ অধ্যায়। এসময়ে গৃহীত সিদ্ধান্ত ও কর্ম মানুষের পরবর্তী জীবনকে বিশেষভাবে প্রভাবিত করে। তবে এ বয়স শুধু ব্যক্তিজীবনই নয়, অনেক সময় জাতীয় জীবনেও গুরুত্বপূর্ণ ভূমিকা রাখে। ভাষা আন্দোলন থেকে শুরু করে মুক্তিযুদ্ধ পর্যন্ত এদেশের প্রায় সব আন্দোলন-সংগ্রামে তরুণদের ভূমিকা ছিল অগ্রগণ্য ।উদ্দীপকের কবিতাংশে কবি তারুণ্যের নানা বৈশিষ্ট্য সম্পর্কে আলোকপাত করেছেন। এ বয়সি তরুণরা অকুতোভয় ও স্বাধীনচেতা মনোভাবের হয়ে থাকে। আত্মশপথে বলীয়ান এসব তরুণের কাছে পথের যেকোনো বাধাই যেন তুচ্ছ। মাতৃভূমির প্রয়োজনে এরাই সবার আগে এগিয়ে আসে । শুধু তাই নয়, এ বয়সিরা আত্মত্যাগের মহান মন্ত্রে উজ্জীবিত হয়ে দেশ ও জাতির কল্যাণে রক্তমূল্য দিতেও পিছপা হয় না ।‘আমাদের নতুন গৌরবগাথা' রচনায় ২০২৪-এর ছাত্র-জনতার অভ্যুত্থানকে উপজীব্য করা হয়েছে। এ আন্দোলনের মাধ্যমে বাংলাদেশে স্বৈরশাসনের অবসান হয় এবং এদেশের মানুষ নতুন করে স্বাধীনতার স্বাদ পায়। আলোড়ন সৃষ্টিকারী এই আন্দোলনে তরুণ শিক্ষার্থীদের ভূমিকা ছিল অগ্রগণ্য । বলতে গেলে তারাই ছিল এই আন্দোলনের মূল চালিকাশক্তি। বৈষম্যমুক্ত দেশ গড়ার লক্ষ্যে আত্মশপথে বলীয়ান হয়ে তারা আন্দোলনে নামে এবং বহু প্রাণের মূল্যে শেষ পর্যন্ত বিজয়ী হয়। এর পশ্চাতে ছিল তারুণ্যের অমিতশক্তি, তেজ ও আত্মত্যাগের দৃপ্ত শপথ, যা কবিতাংশটিতে বর্ণিত তারুণ্যের বৈশিষ্ট্যকেই নির্দেশ করে। এ বিচারে প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #5 (ID: 689689)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
একটি দেশের প্রকৃত মালিক সেই দেশের জনগণ হলেও যুগে যুগে এই চিরন্তন সত্যটিকে অস্বীকার করে এসেছে বিভিন্ন দেশের স্বৈরশাসকরা। মুখে গণতন্ত্রের বুলি আওড়ানো অনেক শাসকই পর্দার আড়ালে বুনে গেছে স্বৈরাচারের নীলনকশা; যেখানে ছিল মানুষের অধিকার হরণ, ভিন্নমত দমন, কিংবা নজিরবিহীন দুর্নীতির মতো হাজারো ন্যক্কারজনক ঘটনা।

Options:
ক. স্বৈরাচার সরকারের সময় কাদের জন্য বেশিরভাগ চাকরি বরাদ্দ ছিল?
খ. “বিশেষ করে মুক্তিযোদ্ধা ও তাদের পোষ্য কোটার ব্যাপক অপব্যবহার চলছিল।”- ব্যাখ্যা কর।
গ. উদ্দীপকে 'আমাদের নতুন গৌরবগাথা' রচনার কোন দিকটি প্রতিফলিত হয়েছে? ব্যাখ্যা কর ।
ঘ. “উদ্দীপকটি 'আমাদের নতুন গৌরবগাথা' রচনার মূলভাবকে আংশিক প্রতিফলিত করে।” — মন্তব্যটি বিশ্লেষণ কর।


Correct Answer: 

Solution:
কস্বৈরাচার সরকারের সময় বিভিন্ন গোষ্ঠীর জন্য বেশিরভাগ চাকরি বরাদ্দ ছিল।খপ্রশ্নোক্ত উক্তিটিতে স্বৈরাচারী সরকারের সময় ভুয়া মুক্তিযোদ্ধার জন্ম এবং তাদের চাকরিদানের মতো দুর্নীতির প্রতি ইঙ্গিত করা হয়েছে।স্বৈরশাসনের সময় মুক্তিযোদ্ধা ও তাদের পোষ্যদের জন্য নির্ধারিত কোটার সংখ্যা বাড়ানো হয়। তখন অনেক ভুয়া সনদের মাধ্যমে চাকরি পাওয়া শুরু হয়। এইসব কর্মকাণ্ডে এমন লোককেও মুক্তিযোদ্ধা বানানো হয়, যাদের জন্মই হয়েছে একাত্তরের পরে। তাদের সন্তানদেরও চাকরি দেওয়া হয়েছে কোটার সুবিধা দেখিয়ে। সরকার সব জেনেও কোনো পদক্ষেপ না নেওয়ায় দুর্নীতির এই চক্র আরও বিস্তৃত হয়েছে।গউদ্দীপকে ‘আমাদের নতুন গৌরবগাথা’ রচনায় উল্লিখিত স্বৈরশাসকের ক্ষমতা অক্ষুণ্ণ রাখার দিকটি প্রতিফলিত হয়েছে।স্বৈরশাসন, দুর্নীতি, ভিন্নমতের দমন ও মানবাধিকার লঙ্ঘনের মধ্য দিয়ে সমাজে এক অস্থিরতা সৃষ্টি হয়। এসবের মাধ্যমে রাষ্ট্রের আইন ও ন্যায়বিচার ক্ষতিগ্রস্ত হয়।উদ্দীপকে বলা হয়েছে, মুখে গণতন্ত্রের কথা বললেও স্বৈরশাসকরা পর্দার আড়ালে স্বৈরতন্ত্র কায়েম করে। 'আমাদের নতুন গৌরবগাথা' রচনায় এই চিত্রই তুলে ধরা হয়েছে, যেখানে সরকারের বিভিন্ন অপকর্মের বিবরণ রয়েছে। ভিন্নমত দমন, গুম, দুর্নীতি — সবই আলোচিত হয়েছে। ফলে উদ্দীপকে আলোচ্য রচনার এই দিকটি প্রতিফলিত হয়েছে।ঘ“উদ্দীপকটি ‘আমাদের নতুন গৌরবগাথা' রচনার মূলভাবকে আংশিক প্রতিফলিত করে”—মন্তব্যটি যথার্থ বলেই আমি মনে করি।যুগে যুগে নানা স্বৈরাচারী শক্তি এদেশে মানুষকে অবদমিত করতে চেয়েছে। কিন্তু ঐক্যবদ্ধ বাঙালি জাতি বারবার সে শৃঙ্খল ছিঁড়ে স্বাধীনতার পথে এগিয়ে গেছে।উদ্দীপকে স্বৈরশাসকদের প্রকৃত মুখোশ উন্মোচন করা হয়েছে। তারা গণতন্ত্রের নামে দুর্নীতি, দমন-পীড়ন চালায়। 'আমাদের নতুন গৌরবগাথা' রচনায় ২০২৪-এর ছাত্র-জনতার গণঅভ্যুত্থানের মাধ্যমে স্বৈরাচার পতনের চিত্র তুলে ধরা হয়েছে। সেখানেও পূর্ববর্তী স্বৈরশাসকের অবিচার, দুর্নীতি এবং মানুষকে দাবিয়ে রাখার কৌশল বর্ণিত হয়েছে।যদিও উদ্দীপকে এসব অনাচারের বর্ণনা আছে, তবু রচনার মতো করে গণঅভ্যুত্থান ও মুক্তির পথ নির্দেশ করা হয়নি। তাই বলা যায়, উদ্দীপক রচনার মূলভাবের কিছু অংশ প্রতিফলিত করলেও পূর্ণ প্রতিফলন নয় — এ দৃষ্টিকোণ থেকে মন্তব্যটি যথার্থ।

Explanation:


Sub-Questions:

================================================================================
Question #6 (ID: 689685)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জগতের যত বড় বড় জয়, বড় বড় অভিযান

মাতা ভগ্নি বধূদের ত্যাগে হইয়াছে মহান।

কোন রণে কত খুন দিল নর, লেখা আছে ইতিহাসে,

কত নারী দিল সিঁথির সিদুর, লেখা নাই তার পাশে।

কত মাতা দিল হৃদয় উপাড়ি, কত বোন দিল সেবা,

বীর স্মৃতি-স্তম্ভের গায়ে লিখিয়া রেখেছে কেবা?

Options:
ক. গণঅভ্যুত্থানের শুরু থেকে মানুষ কোন বিষয়টিকে চরম সাফল্য হিসেবে ভাবেনি
খ. ঢাকা বিশ্ববিদ্যালয়ের হলগুলো বন্ধ করে দেওয়া হয়েছিল কেন? বুঝিয়ে লেখ।
গ. উদ্দীপকটি 'আমাদের নতুন গৌরবগাথা' রচনার কোন দিককে নির্দেশ করে? আলোচনা কর ।
ঘ. “নারীদের অবদানকে স্বীকৃতি দেওয়ার ক্ষেত্রে উদ্দীপক ও ‘আমাদের নতুন গৌরবগাথা' রচনার অবস্থান সম্পূর্ণ ভিন্ন!” - মন্তব্যটির যথার্থতা বিশ্লেষণ কর।


Correct Answer: 

Solution:
কগণঅভ্যুত্থানের শুরু থেকে মানুষ শুধু স্বৈরাচারী সরকারের পতনের বিষয়টিকে চরম সাফল্য হিসেবে ভাবেনি।খআন্দোলনকে স্তিমিত করে দেওয়ার উদ্দেশ্যেই ঢাকা বিশ্ববিদ্যালয়ের হলগুলো বন্ধ করে দেওয়া হয়েছিল।বাংলাদেশের বিভিন্ন আন্দোলনের সূতিকাগার হলো ঢাকা বিশ্ববিদ্যালয়। এই আন্দোলনের ক্ষেত্রেও তা স্পষ্ট। সরকার ভেবেছিল, বিশ্ববিদ্যালয়ের শিক্ষার্থীদের আন্দোলন থেকে বিচ্ছিন্ন করতে পারলে আন্দোলনের গতি কমে আসবে। তাই তারা একচেটিয়াভাবে হল বন্ধের সিদ্ধান্ত নিয়ে আন্দোলনকে বাধাগ্রস্ত করার অপচেষ্টা করে।গউদ্দীপকটি 'আমাদের নতুন গৌরবগাথা' রচনায় উল্লিখিত ২০২৪-এর আন্দোলনে নারীর অবদানকে নির্দেশ করে।বাংলাদেশের বিভিন্ন আন্দোলনে যেমন পুরুষের ভূমিকা ছিল গুরুত্বপূর্ণ, তেমনি নারীর ভূমিকাও ছিল অপরিসীম। উদ্দীপকের কবিতাংশে নারীর ত্যাগ, ভালোবাসা ও আত্মনিবেদনের যে চিত্র ফুটে উঠেছে, তা ২০২৪-এর গণআন্দোলনেও দৃশ্যমান।'আমাদের নতুন গৌরবগাথা' রচনায় শিক্ষার্থী-জনতার প্রতিবাদের অন্যতম চালিকাশক্তি ছিল নারী শিক্ষার্থীরা। তাদের স্বতঃস্ফূর্ত অংশগ্রহণ ও সাহসিকতাই আন্দোলনকে সফল করে তোলে। এভাবে উদ্দীপকের কবিতাংশ ও রচনার মধ্যে নারীর অবদানই মূল সেতুবন্ধন।ঘ“নারীদের অবদানকে স্বীকৃতি দেওয়ার ক্ষেত্রে উদ্দীপকের বক্তব্য ও ‘আমাদের নতুন গৌরবগাথা’ রচনার অবস্থান সম্পূর্ণ ভিন্ন”—মন্তব্যটি যথার্থ।নারীদের অবদানকে অস্বীকার করা বা ছোট করে দেখার প্রবণতা সমাজে দীর্ঘদিন ধরে বিদ্যমান। তবে বর্তমানে নারীরাও সব ক্ষেত্রে সমানতালে এগিয়ে যাচ্ছে এবং তাঁদের অবদানকে স্বীকৃতি দেওয়ার প্রয়োজনীয়তা দিন দিন বাড়ছে।উদ্দীপকের কবিতাংশে নারীর ত্যাগ ও অবদান স্পষ্টভাবে তুলে ধরা হলেও তা স্বীকৃতি পায় না বলে কবি ব্যথিত। ইতিহাসে পুরুষের বীরত্বের কথা লেখা থাকলেও নারীর আত্মোৎসর্গের কথা উপেক্ষিত। পক্ষান্তরে, ‘আমাদের নতুন গৌরবগাথা’ রচনায় নারী শিক্ষার্থীদের অবদানকে সম্মানের সাথে স্বীকৃতি দেওয়া হয়েছে।এই পার্থক্য নির্দেশ করে যে, একদিকে যেখানে নারীর অবদান স্বীকৃতি না পাওয়ায় আক্ষেপ, অন্যদিকে সেখানে তা যথাযথ মর্যাদায় তুলে ধরা হয়েছে। এই প্রেক্ষিতে মন্তব্যটির যথার্থতা অনস্বীকার্য।

Explanation:


Sub-Questions:

================================================================================
Question #7 (ID: 689677)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
লুইজ ইনাসিও লুলা ডি সিলভা (লুলা) দু'দফায় প্রেসিডেন্ট হিসেবে দায়িত্ব পালন করেছেন। কিন্তু এরপর ব্রাজিলের রাষ্ট্রায়ত্ত তেল কোম্পানির কাজ পাইয়ে দেওয়ার জন্য একটি নির্মাণ কোম্পানির কাছ থেকে ঘুস নেওয়ার অভিযোগে দণ্ডিত হন। সাবেক এই ইস্পাতকর্মী ৫৮০ দিন জেল খাটেন এবং ২০১৮ সালের নির্বাচনে নিষিদ্ধ হন। পরে তার সাজা বাতিল হয় এবং তিনি রাজনীতির মাঠে ফিরে আসেন।

Options:
ক. আন্দোলনের মধ্য দিয়ে এদেশের মানুষ কী গড়তে চেয়েছে?
খ. 'এই দানবীয় শাসন চালানোর জন্য মুক্তিযুদ্ধের গল্প ছিল সরকারের প্রধান অবলম্বন' – কেন? বুঝিয়ে লেখ।
গ. উদ্দীপকের সাথে ‘আমাদের নতুন গৌরবগাথা' রচনার মিল নির্দেশ কর ।
ঘ. “উদ্দীপকটি 'আমাদের নতুন গৌরবগাথা' রচনার আংশিক প্রতিনিধিত্ব করে।”– মন্তব্যটির যথার্থতা বিশ্লেষণ কর।


Correct Answer: 

Solution:
কআন্দোলনের মধ্য দিয়ে এদেশের মানুষ নতুন একটি বাংলাদেশ গড়তে চেয়েছে।খজনসমর্থন ছিল না বলে মুক্তিযুদ্ধের গল্পই ছিল স্বৈরাচারী সরকারের টিকে থাকার প্রধান অবলম্বন।প্রহসনের নির্বাচনের মাধ্যমে স্বৈরাচারী সরকার রাষ্ট্রক্ষমতাকে কুক্ষিগত করে। এমতাবস্থায় জনসমর্থন মোটেও সরকারের পক্ষে ছিল না। ফলে ক্ষমতা টিকিয়ে রাখতে তারা মুক্তিযুদ্ধকে ট্রামকার্ড হিসেবে ব্যবহার করে। নিজেদের মুক্তিযুদ্ধের পক্ষের শক্তি হিসেবে পরিচয় দিয়েই তারা কোনোক্রমে ক্ষমতায় টিকে ছিল। তাই শাসন চালানোর জন্য মুক্তিযুদ্ধের গল্পই ছিল তাদের প্রধান অবলম্বন।গসরকারের দুর্নীতির কথা তুলে ধরার দিক থেকে উদ্দীপকের সাথে ‘আমাদের নতুন গৌরবগাথা’ রচনার মিল রয়েছে।দুর্নীতি ও ভ্রষ্টাচার জাতীয় জীবনের জন্য হুমকিস্বরূপ। এসবের প্রভাবে সমাজে বৈষম্য, শাসনব্যবস্থায় শিথিলতা ও নৈতিক অবক্ষয় দেখা দেয়। উদ্দীপকে ব্রাজিলের প্রেসিডেন্ট লুলা ডি সিলভার দুর্নীতির দায়ে দণ্ডিত হওয়ার ঘটনা তুলে ধরা হয়েছে।‘আমাদের নতুন গৌরবগাথা’ রচনাতেও একইভাবে হাসিনা সরকারের সীমাহীন দুর্নীতির কথা বলা হয়েছে—যেখানে হাজার হাজার কোটি টাকা পাচার, ব্যাংক ব্যবস্থা ধ্বংস, দুর্নীতিগ্রস্ত প্রশাসনের চিত্র ফুটে উঠেছে। এই মিল দুর্নীতির বিরুদ্ধে গণসচেতনতার গুরুত্বও প্রতিফলিত করে।ঘ“উদ্দীপকটি ‘আমাদের নতুন গৌরবগাথা’ রচনার আংশিক প্রতিনিধিত্ব করে”—মন্তব্যটি যথার্থ।বাঙালি জাতি আপসহীন, সাহসী ও দৃঢ়চেতা; তারা অন্যায় ও দুর্নীতির বিরুদ্ধে সর্বদা প্রতিবাদ করে। উদ্দীপকে লুলা ডি সিলভার দুর্নীতির ঘটনা যেমন ফুটে উঠেছে, তেমনি ‘আমাদের নতুন গৌরবগাথা’ রচনায়ও স্বৈরাচারী সরকারের বিরুদ্ধে জনতার সংগ্রামের কথা বলা হয়েছে।তবে রচনায় আন্দোলনের প্রেক্ষাপট, জনগণের স্বতঃস্ফূর্ত অংশগ্রহণ, ৫ আগস্টের বিজয়োৎসব ও একটি নতুন বাংলাদেশ গড়ার স্বপ্ন ফুটে উঠলেও, উদ্দীপকে কেবল দুর্নীতির প্রসঙ্গই এসেছে। তাই বলা যায়, উদ্দীপকটি রচনার অংশবিশেষের প্রতিনিধিত্ব করলেও মূল ভাবের সম্পূর্ণ বহিঃপ্রকাশ ঘটায় না।

Explanation:


Sub-Questions:

================================================================================
Question #8 (ID: 689672)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
১৯৭১ সাল। সারা দেশে যুদ্ধের দামামা বাজছে। একে তো পাকিস্তানি শাসকদের অপশাসনে বাংলার মানুষ অতিষ্ঠ, তার ওপর পাকিস্তানি মিলিটারি বাহিনী নির্বিচারে মানুষ মারছে, ঘরবাড়ি দোকানপাট জ্বালিয়ে দিচ্ছে। এমতাবস্থায় বৃদ্ধ সুরুজ আলীর ছেলে মকবুল যুদ্ধে যোগ দিয়েছে। তবে সুরুজ আলী এতসব বোঝে না। তার স্বপ্ন একটাই তা হলো যুদ্ধ জয়ের পর গরিব বলে তারা বৈষম্যের শিকার হবে না। দুবেলা দুমুঠো ভাত খেতে পারবে আর সম্মানের সাথে বাঁচতে পারবে।

Options:
ক. স্বৈরাচারী শাসকের সময়ে বছরের পর বছর মানুষ কী লুট হতে দেখেছে?
খ. স্বৈরাচারী সরকারের সময়ে এদেশের মানুষ ভয়াবহ অসম্মান ও অনিশ্চয়তায় পড়ে গিয়েছিল কেন? বুঝিয়ে লেখ।
গ. উদ্দীপকের সাথে ‘আমাদের নতুন গৌরবগাথা' রচনার কোন দিক থেকে মিল রয়েছে? ব্যাখ্যা কর ।
ঘ. উদ্দীপকটি 'আমাদের নতুন গৌরবগাথা' রচনার মূলভাবকে সম্পূর্ণ তুলে ধরে কি? বিচার কর ।


Correct Answer: 

Solution:
কস্বৈরাচারী শাসকের সময়ে বছরের পর বছর মানুষ ব্যাংকসহ বিভিন্ন আর্থিক প্রতিষ্ঠান লুট হতে দেখেছে।খস্বৈরাচারী সরকারের সময়ে নাগরিকদের অবমূল্যায়ন এবং সীমাহীন দুর্নীতির কারণে এদেশের মানুষ ভয়াবহ অসম্মান ও অনিশ্চয়তায় পড়ে গিয়েছিল।প্রহসনের নির্বাচনের মাধ্যমে স্বৈরাচারী সরকার ক্ষমতা কুক্ষিগত করেছিল। এসময় মানুষের ভোটাধিকার ছিল না বললেই চলে। তাই নাগরিকদের তারা প্রায়ই অসম্মান করে কথা বলত। এছাড়াও সরকার ও তাদের দোসররা দুর্নীতিতে আকণ্ঠ নিমজ্জিত ছিল। ফলে আইন-শৃঙ্খলা থেকে শুরু করে আর্থিক অবস্থার বেহাল দশা তৈরি হয়েছিল। তাই সে সময় মানুষ ভয়াবহ অসম্মান ও অনিশ্চয়তায় পড়ে গিয়েছিল।গ২০২৪-এর আন্দোলন নিয়ে গণমানুষের প্রত্যাশার দিক থেকে উদ্দীপকের সাথে ‘আমাদের নতুন গৌরবগাথা' রচনার মিল রয়েছে।সাহসী ও আত্মপ্রত্যয়ী ব্যক্তিরা কোনো বাধার কাছেই নতি স্বীকার করে না। শত বাধাকে অতিক্রম করেও তারা পথ খুঁজে নেয়। সংগ্রামের পথে তারা আপসহীন। এই আপসহীন মনোভাবই তাদের নতুন দিনের স্বপ্ন দেখায় এবং অন্যায় ও অচলায়তনের বিরুদ্ধে প্রতিবাদী করে তোলে।উদ্দীপকে ১৯৭১ সালের মুক্তিযুদ্ধের কথা বলা হয়েছে। সে সময় পাকিস্তানি শাসকদের অপশাসন ও শোষণ-নির্যাতনে এদেশের মানুষ অতিষ্ঠ হয়ে ওঠে। সংগত কারণেই এদেশের মানুষ যুদ্ধজয়ের মধ্য দিয়ে শোষণমুক্ত ও বৈষম্যহীন নতুন দিনের স্বপ্ন দেখতে শুরু করে। একইভাবে ‘আমাদের নতুন গৌরবগাথা' রচনায়ও ২০২৪-এর শিক্ষার্থী-জনতার অভ্যুত্থানকে ঘিরে এদেশের মানুষের প্রত্যাশার কথা বলা হয়েছে। যেখানে এদেশের মানুষ বৈষম্যহীন এক নতুন বাংলাদেশ গড়ার স্বপ্ন দেখতে শুরু করে। এদিক থেকে উদ্দীপকের সাথে “আমাদের নতুন গৌরবগাথা' রচনার মিল রয়েছে।সারকথা : উদ্দীপকে ১৯৭১ সালে এদেশের মানুষের শোষণমুক্ত ও বৈষম্যহীন নতুন দিনের প্রত্যাশার কথা বলা হয়েছে, যা ২০২৪-এর আন্দোলন নিয়ে গণমানুষের প্রত্যাশার দিকটি ইঙ্গিত করে।ঘকেবল আন্দোলন-সংগ্রামকে নিয়ে প্রত্যাশা তুলে ধরায় উদ্দীপকটি 'আমাদের নতুন গৌরবগাথা' রচনার মূলভাবকে সম্পূর্ণ তুলে ধরে না।বাঙালি জাতির এগিয়ে চলার পথটি কখনোই মসৃণ ছিল না। শোষণমুক্তির লক্ষ্যে আগ্রাসী শক্তির বিরুদ্ধে এ জাতিকে বারবার আন্দোলন-সংগ্রাম করতে হয়েছে। ঐক্য চেতনা, অধিকার সচেতনতা ও সাম্যবাদী মনোভাবই ছিল এসব আন্দোলন-সংগ্রামের মূল ভিত্তি।উদ্দীপকে বাংলাদেশের মুক্তিযুদ্ধের প্রসঙ্গ উত্থাপিত হয়েছে। সে সময় পশ্চিম পাকিস্তানি শাসকদের অপশাসন এবং মিলিটারি বাহিনীর নৃশংস আক্রমণে দেশবাসী অতিষ্ঠ হয়ে উঠেছিল। সংগত কারণেই মকবুলের মতো তরুণরা মুক্তিযুদ্ধে অংশ নেয়। যুদ্ধজয়ের মধ্য দিয়েই তারা সার্বিক মুক্তির স্বপ্ন দেখছিল, যেমনটি উদ্দীপকের সুরুজ আলির মনোভাবেও প্রকাশ পেয়েছে।'আমাদের নতুন গৌরবগাথা' রচনায় ২০২৪-এর ছাত্র-জনতার আন্দোলনের প্রেক্ষাপট ও বাস্তবতাকে তুলে ধরা হয়েছে। এর মাধ্যমে এ আন্দোলনে বিজয়ের অনিবার্যতাকে যৌক্তিকভাবে উপস্থাপন করা হয়েছে। পাশাপাশি সেখানে ৫ই আগস্ট বিজয় উদযাপনের জন্য গণমানুষের স্বতঃস্ফূর্ত অংশগ্রহণের দিকটিও গুরুত্বের সাথে ফুটে উঠেছে। এসব বিষয় উদ্দীপকে ফুটে ওঠেনি। সেখানে কেবল যুদ্ধজয়ের মাধ্যমে শোষণ ও বৈষম্যমুক্ত দেশ প্রত্যাশার দিকটিই উঠে এসেছে, উল্লিখিত অন্যান্য বিষয় নয়। এ বিবেচনায়, প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #9 (ID: 689666)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সময়টা ২০২২ সালের এপ্রিল মাস। ভয়াবহ অর্থনৈতিক সংকটের কবলে দ্বীপরাষ্ট্র শ্রীলঙ্কা। নিত্যপ্রয়োজনীয় জিনিসপত্রের আকাশচুম্বী দাম, জ্বালানি-ওষুধ ও বিদ্যুৎ সরবরাহে তীব্র ঘাটতি এবং সরকারি দলের দমন-পীড়ন নীতির কারণে হাজার হাজার বিক্ষোভকারী নেমে আসে রাজপথে। তাদের সাথে যোগ দেয় রাষ্ট্রীয় সেবা, স্বাস্থ্য, বন্দর, বিদ্যুৎ, শিক্ষা ও ডাক থেকে শুরু করে প্রায় এক হাজার ট্রেড ইউনিয়ন। তারা দেশের ভেঙে পড়া অর্থনীতির জন্য প্রেসিডেন্ট গোতাবায়া রাজাপাকসের পরিবারকে দায়ী করে তার পদত্যাগ দাবি করে। কিন্তু সরকার সেনা মোতায়েন করে দেশব্যাপী কারফিউ জারি করে এবং সরকারপন্থিরা বিক্ষোভকারীদের ওপর ভয়াবহ হামলা চালায়। এতে কয়েক ডজন বিক্ষোভকারী আহত হন। ফলে আন্দোলন দাবানলের মতো চারদিকে ছড়িয়ে পড়ে। অবশেষে জনগণের আন্দোলনের চাপে শ্রীলঙ্কার প্রেসিডেন্ট গোতাবায়া রাজাপাকসে ১৩ই জুলাই ভোরে দেশ ছেড়ে পালিয়ে প্রথমে মালদ্বীপ, তারপর সিঙ্গাপুরে যান।

Options:
ক. কোটা সংস্কার আন্দোলনে বড়ো সাফল্য কত সালে অর্জিত হয়?
খ. ‘অর্ধশত বছর উত্তীর্ণ বাংলাদেশে এ এক নতুন ভাষা।’— বাক্যটি দ্বারা কী বোঝানো হয়েছে?
গ. উদ্দীপকটি ‘আমাদের নতুন গৌরবগাথা' প্রবন্ধের যে বিশেষ দিকটির সাথে সাদৃশ্যপূর্ণ তা ব্যাখ্যা কর ।
ঘ. “সাদৃশ্য থাকলেও উদ্দীপকটি 'আমাদের নতুন গৌরবগাথা' প্রবন্ধের সামগ্রিকতাকে স্পর্শ করে না।” — মন্তব্যটির যথার্থতা যাচাই কর ।


Correct Answer: 

Solution:
ককোটা সংস্কার আন্দোলনে বড়ো সাফল্য অর্জিত হয় ২০১৮ সালে।খপ্রশ্নোক্ত বাক্যটির দ্বারা দেশ সংস্কারে সকল শ্রেণি-পেশার মানুষের একাত্মতা বোঝানো হয়েছে।২০২৪ সালের জুলাই বিপ্লবে সকল শ্রেণি-পেশার মানুষ যোগদান করেন। সবাই নিজেদের অবস্থান ভুলে রাস্তায় একত্র লড়াই করেছিলেন একটা উদ্দেশ্য সামনে রেখে। এভাবে আন্দোলনের সময় এমন এক ভাষা তৈরি হয়েছিল যার মাধ্যমে সবাই সবাইকে বুঝতে পারছিলেন। মানুষের মধ্যে এমন বোধ স্বাধীনতার পঞ্চাশ বছর পর তৈরি হয়েছিল বলে প্রশ্নোক্ত কথাটি বলা হয়েছে।গউদ্দীপকটি ‘আমাদের নতুন গৌরবগাথা' প্রবন্ধের ফ্যাসিবাদী সরকারের পতনের সঙ্গে সাদৃশ্যপূর্ণ।গণতান্ত্রিক রাষ্ট্রে জনগণই সকল ক্ষমতার ঊর্ধ্বে। জনগণের দ্বারা নির্বাচিত সরকার জনগণের আশা-আকাঙ্ক্ষা পূরণ করবে এটাই হওয়া উচিত । অথচ অনেক সময় দেখা যায়, জনগণের দ্বারা নির্বাচিত সরকার জনগণের বিরুদ্ধাচরণ করে। তখন পরিণতি হয় মর্মান্তিক ।‘আমাদের নতুন গৌরবগাথা' প্রবন্ধে ছাত্রসমাজ কোটার যৌক্তিক সংস্কার চেয়ে আন্দোলন শুরু করে। আন্দোলনের একপর্যায়ে সরকার সাধারণ শিক্ষার্থীর দাবি মেনে নেওয়ার পরিবর্তে চরম দমননীতি এবং হত্যাযজ্ঞ পরিচালনা করে। সাধারণ মানুষ স্বতঃস্ফূর্তভাবে সরকারের প্রতিরোধে এগিয়ে আসে। এতে গণঅভ্যুত্থান ঘটে এবং সরকারপ্রধান দেশ ছেড়ে পালিয়ে যান। উদ্দীপকেও দেখা যায়, গোতাবায়া রাজাপাকসে বিক্ষোভকারীদের দমন করার জন্য নিপীড়ন চালায়। শেষ পর্যন্ত তার পতন হয় ।সারকথা : উদ্দীপকটি 'আমাদের নতুন গৌরবগাথা' প্রবন্ধের ফ্যাসিবাদী সরকারের পতনের সঙ্গে সাদৃশ্যপূর্ণ।ঘ“সাদৃশ্য থাকলেও উদ্দীপকটি 'আমাদের নতুন গৌরবগাথা' প্রবন্ধের সামগ্রিকতাকে স্পর্শ করে না।” — মন্তব্যটি যথার্থ।বাঙালি জাতি হলো বীরের জাতি। তারা যুগে যুগে বৈষম্যের বিরুদ্ধে প্রাণপথে লড়াই করেছে। সাম্য প্রতিষ্ঠার ক্ষেত্রে বাঙালিরা জীবনদানেও কার্পণ্য করেনি।‘আমাদের নতুন গৌরবগাথা' প্রবন্ধে কোটা সংস্কারকে কেন্দ্র করে এই আন্দোলনের শুরু হলেও শেষ পর্যন্ত তা সরকার পতনের আন্দোলনের রূপ নেয় । আন্দোলনকে দমিয়ে রাখার জন্য সরকার তার পোষ্য দলীয় বাহিনী ও জাতীয় বাহিনীর বিপথগামী সদস্যদের দ্বারা সাধারণ মানুষের ওপর দমন-পীড়ন চালায়। পুলিশের গুলিতে নিহত হয় শিক্ষার্থী থেকে শুরু করে হাজার হাজার জনতা। ছাত্র-জনতার তোপের মুখে পড়ে সরকার পালাতে বাধ্য হয়। উদ্দীপকেও শ্রীলঙ্কার প্রেসিডেন্টের পালিয়ে যাওয়ার কথা বলা হয়েছে। উদ্দীপকে দেখা যায়, সরকার বিক্ষোভকারীদের ওপর দমন-পীড়ন চালিয়েছে। ফলে ডজনখানেক আহত হয়েছে। সেখানে কোনো মৃত্যুর ঘটনার কথা নেই। আবার জুলাই বিপ্লব পুরোপুরি শিক্ষার্থী দ্বারা পরিচালিত ছিল। কিন্তু উদ্দীপকে বর্ণিত বিক্ষোভে এমন কোনো আভাস নেই। উপর্যুক্ত এই আলোচনার পরিপ্রেক্ষিতে বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #10 (ID: 689661)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আজ সকাল নটা পর্যন্ত যে আকাশযুদ্ধ-বিরতির কথা ছিল; সেটা বিকেলে তিনটে পর্যন্ত বাড়ানো হয়েছে । দুপুর থেকে সারা শহরে ভীষণ চাঞ্চল্য ও উত্তেজনা। পাকিস্তানি আর্মি নাকি সারেন্ডার করবে বিকেলে । সকাল থেকে কলিম, হুদা, লুলু যারাই এলো সবার মুখেই এক কথা । দলে দলে লোক রাস্তায় বেরিয়ে পড়েছে কারফিউ উপেক্ষা করে। পাকিস্তানি সেনারা, বিহারিরা সবাই নাকি পালাচ্ছে।

Options:
ক. 'কারফিউ' শব্দের অর্থ কী?
খ. ‘সরকার নির্বাচন নিয়ে একের পর এক তামাশা করেছে' বলতে কী বোঝানো হয়েছে? বুঝিয়ে লেখ ।
গ. উদ্দীপকে ‘আমাদের নতুন গৌরবগাথা' রচনার কোন দিকটি ফুটে উঠেছে? ব্যাখ্যা কর।
ঘ. “উদ্দীপক ও ‘আমাদের নতুন গৌরবগাথা' রচনার চেতনা একসূত্রে গাঁথা।” — মন্তব্যটির যথার্থতা বিশ্লেষণ কর ।


Correct Answer: 

Solution:
ককারফিউ' শব্দের অর্থ সান্ধ্য আইন ।খ“সরকার নির্বাচন নিয়ে একের পর এক তামাশা করেছে' বলতে এখানে আওয়ামী লীগ সরকারের প্রহসনের নির্বাচনের কথা বলা হয়েছে ।২০০৮ সালে আওয়ামী লীগ সরকার নির্বাচনে জয়ী হয় এবং সরকার গঠন করে। এর পর থেকে এই সরকারে তত্ত্বাবধানে অনুষ্ঠিত প্রতিটি নির্বাচনই ছিল বিতর্কিত। এসব নির্বাচনে সরকার লোক দেখানো ভোটের আয়োজন করে শেষ পর্যন্ত কারচুপি করে নির্বাচনে জয়ী হয়। এভাবে সরকার যে প্রহসনের নির্বাচন করে ক্ষমতাকে কুক্ষিগত করে, প্রশ্নোক্ত উক্তিটির মাধ্যমে সে কথাই বোঝানো হয়েছে।সারকথা : 'সরকার নির্বাচন নিয়ে একের পর এক তামাশা করেছে' বলতে এখানে আওয়ামী লীগ সরকারের প্রহসনের নির্বাচনের কথা বলা হয়েছে।গউদ্দীপকে ‘আমাদের নতুন গৌরবগাথা' রচনায় উল্লিখিত ২০২৪-এর গণঅভ্যুত্থানের জয়ের দিকটি ফুটে উঠেছে।যুগে যুগে বিভিন্ন অপশক্তি এদেশের মানুষকে অবদমিত করে রাখতে চেয়েছে। তবে বাঙালিরাও তাদের এই অপচেষ্টাকে সফল হতে দেয়নি। সাম্য চেতনায় উদ্বুদ্ধ এ জাতি সম্মিলিত শক্তিতে সেসব অপশক্তিকে বারবার পরাভূত করেছে।উদ্দীপকে ১৯৭১ সালের ১৬ই ডিসেম্বরের কথা তুলে ধরা হয়েছে। নয় মাসের রক্তক্ষয়ী যুদ্ধের পর এদিন পাকিস্তানি বাহিনী বাঙালিদের কাছে নতি স্বীকার করে যৌথ বাহিনীর প্রধানের কাছে আত্মসমর্পণ করে। উদ্দীপকের ঘটনাবর্তে তারই ইঙ্গিত রয়েছে। একইভাবে ‘আমাদের নতুন গৌরবগাথা' রচনায়ও ৫ই আগস্টে স্বৈরাচারী শাসকের পতনের ঘটনা তুলে ধরা হয়েছে। এর মাধ্যমে সেদিন ২০২৪-এর ছাত্র-জনতার অভ্যুত্থান পূর্ণতা পায়। উদ্দীপকে আলোচ্য রচনায় উল্লিখিত এই অভ্যুত্থানের জয়ের দিকটিই ফুটে উঠেছে।ঘ“উদ্দীপক ও ‘আমাদের নতুন গৌরবগাথা' রচনার চেতনা একসূত্রে গাঁথা।” — মন্তব্যটি যথার্থ।বাঙালিদের চিরকাল সংগ্রাম করে টিকে থাকতে হয়েছে। যুগে যুগে বিভিন্ন শাসক নানাভাবে আমাদের ওপর শোষণ-নির্যাতন চালিয়েছে। তবে স্বাধীনচেতা বাঙালি তাদের আগ্রাসনকে মেনে নেয়নি। প্রয়োজনে বুকের রক্ত দিয়ে তারা নিজেদের অধিকার আদায় করে নিয়েছে ।উদ্দীপকে শহিদ জননী জাহানারা ইমামের লেখার একটি অংশকে তুলে ধরা হয়েছে। এই লেখাটি মূলত লেখিকার বাস্তব অভিজ্ঞতার বয়ান। ১৯৭১ সালের ১৬ই ডিসেম্বর অত্যাচারী পাকিস্তানি বাহিনী পরাজিত হয় এবং বাংলাদেশ স্বাধীন হয়। আলোচ্য অংশে সেই প্রেক্ষাপটে লেখিকা তাঁর পরিবার ও চারপাশের মানুষের প্রস্তুতি ও আনন্দ উদ্‌যাপনের কথা বর্ণনা করেছেন, যেখানে পাকিস্তানি সেনাদের আত্মসমর্পণের কথা শুনে উৎফুল্ল জনতা রাস্তায় নেমে আসে।‘আমাদের নতুন গৌরবগাথা' রচনায় ২০২৪-এর ছাত্র-জনতার আন্দোলনের প্রেক্ষাপট ও বাস্তবতাকে তুলে ধরা হয়েছে। এর মাধ্যমে এ আন্দোলনে বিজয়ের অনিবার্যতাকে যৌক্তিকভাবে উপস্থাপন করা হয়েছে। পাশাপাশি সেখানে ৫ই আগস্ট বিজয় উদযাপনের জন্য গণমানুষের স্বতঃস্ফূর্ত অংশগ্রহণের দিকটিও গুরুত্বের সাথে ফুটে উঠেছে। একইভাবে উদ্দীপকেও দীর্ঘ নয় মাস যুদ্ধ শেষে হানাদারদের বিরুদ্ধে দেশবাসীর বিজয় ও স্বাধীনতা প্রাপ্তির আনন্দে গণমানুষের রাস্তায় নামার চিত্র তুলে ধরা হয়েছে। এ বিচারে প্রশ্নোক্ত মন্তব্যটি যথার্থ ।

Explanation:


Sub-Questions:

================================================================================
Question #11 (ID: 689657)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সিরিয়ার ‘স্বৈরশাসক' প্রেসিডেন্ট বাশার আল-আসাদ দেশ ছেড়ে পালিয়েছেন এবং সিরিয়া এখন মুক্ত বলে ঘোষণা করেছে দেশটির বিদ্রোহীরা। এর আগে বার্তা সংস্থা রয়টার্স সিরিয়ার দুইজন সিনিয়র কর্মকর্তাকে উদ্ধৃত করে জানিয়েছে, প্রেসিডেন্ট আসাদ অজানা গন্তব্যের উদ্দেশে রাজধানী দামেস্ক ছেড়ে গেছেন। বিদ্রোহী গোষ্ঠী হায়াত তাহরির আল-শাম (এইচটিএস) নামের একটি ইসলামিক সশস্ত্র গোষ্ঠী, যারা এই অভিযানের নেতৃত্বে আছে তাদের টেলিগ্রাম হ্যান্ডেলে বলেছে, এর মাধ্যমে একটি অন্ধকার যুগের অবসান ঘটেছে এবং এক নতুন যুগের সূচনা ঘটেছে। দামেস্কের পথে পথে ব্যাপক সংখ্যক মানুষকে উল্লাস করতে দেখা গেছে।

Options:
ক. তরুণসমাজ কীসের দাবিতে দীর্ঘদিন ধরে আন্দোলন করছিল?
খ. 'অভাবনীয় এক গণঅভ্যুত্থান দেখে সারা দুনিয়ার মানুষ'— ব্যাখ্যা কর ।
গ. উদ্দীপকের সাথে ‘আমাদের নতুন গৌরবগাথা' রচনার সাদৃশ্য আলোচনা কর ।
ঘ. উদ্দীপকটি 'আমাদের নতুন গৌরবগাথা' রচনার মূলভাবকে কতটা প্রতিফলিত করে? বিশ্লেষণ কর ।


Correct Answer: 

Solution:
কতরুণসমাজ কোটাব্যবস্থা পুনর্বিন্যাসের দাবিতে দীর্ঘদিন ধরে আন্দোলন করছিল ।খপ্রশ্নোক্ত উক্তিটির মাধ্যমে ২০২৪-এর ছাত্র-জনতার অভ্যুত্থানের প্রতি ইঙ্গিত করা হয়েছে।• ২০২৪-এ বাংলাদেশে শিক্ষার্থী-জনতার এক সম্মিলনে স্বৈরাচারবিরোধী এক গণআন্দোলন গড়ে ওঠে। এসময় স্বৈরাচারী শাসকের দমন-পীড়ন ও নির্বিচার হত্যাযজ্ঞের কারণে শিক্ষার্থীদের পাশাপাশি সমগ্র দেশবাসী ক্ষুব্ধ হয়ে ওঠে। এরই পরিণতিতে ৫ই আগস্ট কারফিউ উপেক্ষা করে লাখ লাখ মানুষ জড়ো হতে থাকে। পতন নিশ্চিত বুঝতে পেরে ফ্যাসিবাদী শাসক দেশ ছেড়ে পালিয়ে যায় এবং আন্দোলনে বিজয় সূচিত হয়। এ অভ্যুত্থানে দেশবাসীর এই স্বতঃস্ফূর্ত অংশগ্রহণকে লক্ষ করেই প্রশ্নোক্ত উক্তিটির অবতারণা করা হয়েছে ।গআন্দোলনের মাধ্যমে স্বৈরাচারী শাসকের অপশাসনের অবসান ঘটানোর দিক থেকে উদ্দীপকের সাথে 'আমাদের নতুন গৌরবগাথা' রচনার সাদৃশ্য প্রতীয়মান হয় ।বাঙালিরা চিরকালই স্বাধীনচেতা। তা সত্ত্বেও বারবার এ জাতিকে পরাধীনতা ও বৈষম্যের শিকার হতে হয়েছে। তবে দৃঢ়চেতা বাঙালি জাতি প্রতিবারই সেসব অপশক্তিকে শক্ত হাতে মোকাবিলা করেছে। এরই ধারাবাহিকতায় গণমানুষের সার্বিক মুক্তির লক্ষ্যে তারা ২০২৪-এর আন্দোলনে অংশ নেয় এবং বিজয়ী হয়।• উদ্দীপকে সিরিয়ার স্বৈরশাসক প্রেসিডেন্ট বাশার আল-আসাদের কথা বলা হয়েছে। তার অপশাসনের বিরুদ্ধে সে দেশে এক বিরাট আন্দোলন-সংগ্রাম দানা বাঁধে। পরিশেষে বিদ্রোহীদের কাছে নতি স্বীকার করে তিনি পালিয়ে যেতে বাধ্য হন। একইভাবে 'আমাদের নতুন গৌরবগাথা' রচনায়ও ২০২৪-এর গণঅভ্যুত্থানের প্রেক্ষাপটে স্বৈরাচারী সরকারের দুঃশাসনের অবসান এবং তার পালিয়ে যাওয়ার কথা বলা হয়েছে। এসব ঘটনার মাধ্যমে এই দুই দেশের মানুষ তাদের অপশাসনের হাত থেকে মুক্তি পায়। এদিক থেকে উদ্দীপকের সাথে আলোচ্য রচনার সাদৃশ্য রয়েছে।সারকথা : আন্দোলনের দ্বারা স্বৈরাচারী শাসকের অপশাসনের অবসান ঘটানোর দিক থেকে উদ্দীপকের সঙ্গে 'আমাদের নতুন গৌরবগাথা' প্রবন্ধের সাদৃশ্য রয়েছে।ঘউদ্দীপকটি ‘আমাদের নতুন গৌরবগাথা' রচনার মূলভাবকে অনেকাংশেই প্রতিফলিত করে ।আমাদের দেশে বিভিন্ন সময়ে শোষণ-নির্যাতনের বিরুদ্ধে নানা আন্দোলন-সংগ্রাম হয়েছে। এসব আন্দোলন-সংগ্রামে এদেশের সকল শ্রেণি ও পেশার মানুষ অংশ নিয়েছিল। অপশক্তির বিরুদ্ধে তারা ঐক্যবদ্ধ হয়ে সম্মিলিত প্রতিরোধ গড়ে তুলেছিল এবং দেশ ও মানুষকে শোষণমুক্ত করেছিল।উদ্দীপকে সিরিয়ার পলাতক প্রেসিডেন্ট বাশার আল-আসাদের প্রসঙ্গ এসেছে। তেমন জনসমর্থন না থাকার পরও তিনি একরকম জোর করেই রাষ্ট্রক্ষমতাকে কুক্ষিগত করে রেখেছিলেন। বিদ্রোহীদের আন্দোলন-সংগ্রামের মুখে তিনি পালিয়ে যেতে বাধ্য হন। বিদ্রোহীদের একটি গ্রুপ দাবি করেছে, এর মাধ্যমে অন্ধকার যুগের অবসান হয়ে নতুন যুগের সূচনা ঘটেছে। উদ্দীপকের এ দিকটি আলোচ্য রচনায়ও একইভাবে পরিলক্ষিত হয়।‘আমাদের নতুন গৌরবগাথা' রচনায় ২০২৪-এর ছাত্র-জনতার অভ্যুত্থানকে উপজীব্য করা হয়েছে। এ আন্দোলনের মাধ্যমে স্বৈরশাসকের দুঃশাসনের অবসান ঘটে এবং তিনি পালিয়ে যেতে বাধ্য হন। একইভাবে উদ্দীপকেও সিরিয়ার স্বৈরাচারী শাসক বাশার আল-আসাদের পতন ও তার পালিয়ে যাওয়ার কথা বলা হয়েছে। যদিও 'আমাদের নতুন গৌরবগাথা' রচনার পরিধি ব্যাপক এবং সেখানে এ আন্দোলন সংশ্লিষ্ট বিস্তারিত বিবরণ এসেছে, তবুও মোটা দাগে এটি অনেকাংশে উদ্দীপকের ঘটনার অনুগামী। সে বিবেচনায়, উদ্দীপকটি আলোচ্য রচনার মূলভাবকে বহুলাংশেই প্রতিফলিত করে ।

Explanation:


Sub-Questions:

================================================================================
Question #12 (ID: 689650)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
১৯৭১ সাল। সারা দেশে যুদ্ধের দামামা। এরই মধ্যে পাকিস্তানি সেনারা রিয়াজের পাশের গ্রামটি জ্বালিয়ে দেয়। এমন পরিস্থিতিতে দেশকে শত্রুমুক্ত করতে রিয়াজ যুদ্ধে যোগ দেয়। তার চোখে একটাই স্বপ্ন— প্রিয় স্বদেশ একদিন স্বাধীন হবে। সেদিন মানুষে মানুষে ভেদাভেদ আর বৈষম্য থাকবে না। সোনার দেশে সকলে মিলেমিশে শান্তিতে বাস করবে।

Options:
ক. বছরের পর বছর ধরে একের পর এক কী প্রকাশিত হতে থাকে?
খ. ছাত্র-জনতার অভ্যুত্থানের চূড়ান্ত ক্ষণে ফ্যাসিবাদী সরকার পালিয়ে যেতে বাধ্য হয় কেন?
গ. উদ্দীপকের সাথে ‘আমাদের নতুন গৌরবগাথা' রচনার কোনো সাদৃশ্য রয়েছে কি? ব্যাখ্যা কর ।
ঘ. “উদ্দীপকে আলোচ্য রচনার বৈষম্যবিরোধী আন্দোলনকে ঘিরে সাধারণ মানুষের প্রত্যাশার দিকটিই প্রতিফলিত হয়েছে।” — মন্তব্যটি 'আমাদের নতুন গৌরবগাথা' রচনার আলোকে বিশ্লেষণ কর ।


Correct Answer: 

Solution:
কবছরের পর বছর ধরে একের পর এক দুর্নীতির চিত্র প্রকাশিত হতে থাকে ।খছাত্র-জনতার অভ্যুত্থানের চূড়ান্ত ক্ষণে নিজেদের পতন নিশ্চিত বুঝতে পেরে ফ্যাসিবাদী সরকার পালিয়ে যেতে বাধ্য হয়।বৈষম্যবিরোধী ছাত্র-আন্দোলনের ব্যানারে ছাত্রসমাজ তাদের শিক্ষাজীবন শেষে ন্যায্যতার ভিত্তিতে কর্মজীবনে প্রবেশের ক্ষেত্রে বাধা নিরসনের জন্য কোটাব্যবস্থার সংস্কার চেয়েছিল। কিন্তু সরকার এর গুরুত্ব বুঝতে ব্যর্থ হয়। উপরন্তু তারা আন্দোলনকারী সাধারণ শিক্ষার্থীদের ওপর দমনপীড়ন ও হত্যা-নির্যাতন শুরু করে। চোখের সামনে শত শত ছাত্র-জনতাকে মরতে দেখে দেশবাসী ক্ষুব্ধ হয়ে ওঠে। ফলে ২০২৪ সালের ৫ই আগস্ট স্বৈরাচার সরকারের বিরুদ্ধে ঢাকায় এক বিশাল গণঅভ্যুত্থানের সৃষ্টি হয়। এমতাবস্থায় পতন অত্যাসন্ন বুঝতে পেরে ফ্যাসিবাদী সরকার তখন পালিয়ে যেতে বাধ্য হয়।গঅন্যায়ের বিরুদ্ধে প্রতিবাদী সত্তা তুলে ধরার দিক থেকে উদ্দীপকের সাথে ‘আমাদের নতুন গৌরবগাথা' রচনার সাদৃশ্য রয়েছে।দেশপ্রেম একটি মহৎ গুণ। মানবিক বোধসম্পন্ন সকল মানুষের মাঝেই সৎসাহস, দেশপ্রেম ও পরোপকারী মনোভাব দেখতে পাওয়া যায় । এসব গুণ মানুষকে অধিকার সচেতন করে তোলে এবং দেশ ও মানুষের জন্য আত্মত্যাগের মন্ত্রে উজ্জীবিত করে।উদ্দীপকের রিয়াজ একজন দেশপ্রেমিক যুবক। এ কারণেই মুক্তিযুদ্ধ শুরু হলে দেশকে শত্রুমুক্ত করার জন্য সে যুদ্ধে অবতীর্ণ হয়। দেশ ও মানুষের সর্বাঙ্গীণ মুক্তিই তার সংগ্রামে অবতীর্ণ হওয়ার মূল লক্ষ্য। একইভাবে, “আমাদের নতুন গৌরবগাথা' রচনায়ও স্বৈরাচারের বিরুদ্ধে আন্দোলনে সাধারণ ছাত্র-জনতার সীমাহীন আত্মত্যাগের কথা তুলে ধরা হয়েছে। এই আন্দোলনে যোগ দিয়ে তাদের অনেকেই শহিদ হয়েছেন। তাদের এমন ভূমিকা উদ্দীপকের মুক্তিযোদ্ধা রিয়াজের ভূমিকার অনুগামী। এদিক বিচারে আত্মত্যাগের ভূমিকা বর্ণনার দিক থেকে উদ্দীপকের সাথে ‘আমাদের নতুন গৌরবগাথা' রচনার সাদৃশ্য রয়েছে।সারকথা : উদ্দীপকে অন্যায়ের বিরুদ্ধে প্রতিবাদী সত্তার দিক তুলে ধরা হয়েছে যে বিষয়টি আলোচ্য রচনার অন্যায়ের বিরুদ্ধে সোচ্চার হওয়ার সঙ্গে ।ঘ“উদ্দীপকে আলোচ্য রচনার বৈষম্যবিরোধী আন্দোলনকে ঘিরে সাধারণ মানুষের প্রত্যাশার দিকটিই প্রতিফলিত হয়েছে।” — মন্তব্যটি যথার্থ।সাহসী ও আত্মত্যাগী জাতি হিসেবে বাঙালিরা কোনো বাধার কাছেই নতি স্বীকার করেনি। সংগ্রামের পথে তারা আপসহীন। এই আপসহীন মনোভাবই তাদের নতুন দিনের স্বপ্ন দেখায় এবং অন্যায় ও অচলায়তনের বিরুদ্ধে প্রতিবাদী করে তোলে ।উদ্দীপকে ১৯৭১ সালের বাংলাদেশের মুক্তিযুদ্ধকে উপজীব্য করা হয়েছে। সেসময় পাকিস্তানি বাহিনীর অত্যাচারে সারা দেশ আতঙ্কিত ছিল। যুদ্ধের সেই দামামার মধ্যেই পাকিস্তানি সেনারা রিয়াজদের পাশের গ্রামটি পুড়িয়ে দেয়। এমন পরিস্থিতিতে বৈষম্যহীন ও স্বাধীন এক দেশের স্বপ্ন নিয়ে সে মুক্তিযুদ্ধে যোগ দেয়। স্বাধীন বাংলাদেশকে নিয়ে তার এমন ইতিবাচক স্বপ্নের দিকটি আলোচ্য রচনায়ও একইভাবে প্রতিফলিত হয়েছে।‘আমাদের নতুন গৌরবগাথা' রচনায় ২০২৪-এর ছাত্র-জনতার আন্দোলনের প্রেক্ষাপটকে তুলে ধরা হয়েছে। সেখানে আন্দোলনকে ঘিরে মানুষের শোষণ ও বৈষম্যহীন এক নতুন দেশ গড়ার প্রত্যাশার কথাও বলা হয়েছে। গণমানুষের কাঙ্ক্ষিত সেই দেশে জালিমের পরিবর্তে মজলুমকে গুরুত্ব দেওয়া হবে। একইভাবে, উদ্দীপকের রিয়াজও একটি বৈষম্যমুক্ত, উদার ও মানবিক দেশের স্বপ্ন নিয়ে মুক্তিযুদ্ধে যোগ দিয়েছে। সংগত কারণেই তার এমন মনোভাব আন্দোলনকে ঘিরে আলোচ্য রচনায় অনুভূতি প্রতিফলিত প্রত্যাশার সমান্তরাল। এ বিচারে প্রশ্নোক্ত মন্তব্যটি যথাযথ।

Explanation:


Sub-Questions:

================================================================================
Question #13 (ID: 689557)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলাদেশের ইতিহাসে ভাষা আন্দোলন একটি গৌরবময় অধ্যায়। ১৯৪৭ সালে পাকিস্তান প্রতিষ্ঠার পরপরই পশ্চিম পাকিস্তানি শাসকগোষ্ঠী বাংলাকে রাষ্ট্রভাষা হিসেবে স্বীকৃতি না দিয়ে উর্দুকে একমাত্র রাষ্ট্রভাষা করার ষড়যন্ত্র শুরু করে। এর বিরুদ্ধে বাংলার ছাত্রসমাজ ও জনগণ সোচ্চার হয়ে ওঠে। ১৯৫২ সালের ২১ ফেব্রুয়ারি ভাষার দাবিতে ঢাকায় ছাত্রদের বিক্ষোভে গুলি চালানো হয় এবং সালাম, রফিক, বরকত, জব্বারসহ অনেকে শহিদ হন। এই আত্মত্যাগ ব্যর্থ হয়নি। পরবর্তীতে বাংলাকে রাষ্ট্রভাষা হিসেবে স্বীকৃতি দিতে সরকার বাধ্য হয়। একুশে ফেব্রুয়ারি তাই বাঙালির আত্মপরিচয়ের প্রতীক হিসেবে বিশ্বজুড়ে মর্যাদা লাভ করে।

Options:
ক. ১৯৫২ সালের ভাষা আন্দোলনের সময় কী ঘটেছিল?
খ. শাসকগোষ্ঠী কেন উর্দুকে একমাত্র রাষ্ট্রভাষা করতে চেয়েছিল? ব্যাখ্যা কর।
গ. উদ্দীপকের সাথে ‘আমাদের নতুন গৌরবগাথা’ রচনার সাদৃশ্য তুলে ধর।
ঘ. “ভাষা আন্দোলন ও গণঅভ্যুত্থানের আদর্শিক ভিত্তি এক।” — মন্তব্যটির বিশ্লেষণ কর।


Correct Answer: 

Solution:
ক১৯৫২ সালের ভাষা আন্দোলনের সময় ছাত্রদের বিক্ষোভে গুলি চালানো হয় এবং কয়েকজন শহিদ হন।খভাষা প্রশ্নে পাকিস্তানি শাসকগোষ্ঠীর অবস্থান ছিল একচেটিয়া ও দমনমূলক।তারা উর্দুকে একমাত্র রাষ্ট্রভাষা করতে চেয়েছিল যাতে বাঙালির সংখ্যাগরিষ্ঠ সাংস্কৃতিক ও ভাষাগত পরিচয়কে দমন করা যায়। তাদের ধারণা ছিল, এক ভাষার মাধ্যমে জাতীয় ঐক্য রক্ষা করা সম্ভব। কিন্তু প্রকৃতপক্ষে এটি ছিল পশ্চিম পাকিস্তানের আধিপত্য বজায় রাখার কৌশল। বাঙালির সাংস্কৃতিক বিকাশ ও স্বাধিকারের জন্য এটি ছিল মারাত্মক হুমকি, যা পরবর্তীতে আন্দোলনের সূত্রপাত ঘটায়।গভাষা আন্দোলন এবং ‘আমাদের নতুন গৌরবগাথা’ রচনার মধ্যে আদর্শিক ও বৈপ্লবিক চেতনার সাদৃশ্য বিদ্যমান।উভয়ক্ষেত্রেই দেখা যায়— একটি বৈষম্যমূলক ও অন্যায় শাসনব্যবস্থার বিরুদ্ধে জনগণের প্রতিবাদ ও আত্মত্যাগ। ভাষা আন্দোলনে যেমন ছাত্রসমাজ জীবনের বিনিময়ে মাতৃভাষার অধিকার আদায় করে, তেমনি 'আমাদের নতুন গৌরবগাথা' রচনায় গণঅভ্যুত্থানে জনগণের ঐক্য ও বলিষ্ঠ প্রতিবাদ পরিলক্ষিত হয়।এই দুই প্রেক্ষাপটেই বাঙালির সংগ্রামী ঐতিহ্য, আত্মমর্যাদা এবং জাতীয় চেতনা দেদীপ্যমান। তাই বলা যায়, এদের মাঝে চেতনার দিক থেকে একটি দৃঢ় সাদৃশ্য বিদ্যমান।ঘভাষা আন্দোলন ও গণঅভ্যুত্থান উভয়ই বাঙালি জাতির অস্তিত্ব ও অধিকার রক্ষার সংগ্রাম।ভাষা আন্দোলনে মাতৃভাষার জন্য যেমন জীবন দেওয়ার ঘটনা ঘটে, তেমনি গণঅভ্যুত্থানেও রাষ্ট্রীয় নিপীড়নের বিরুদ্ধে জনগণ দৃপ্ত অবস্থান নেয়। দুই আন্দোলনেই ছিল সাম্য, মানবাধিকার ও জাতীয় মর্যাদার প্রশ্ন। একটিতে ভাষার অধিকার, অন্যটিতে রাজনৈতিক মুক্তির প্রশ্ন কেন্দ্রীয়।এই দুই আন্দোলনের মূলেই ছিল শোষণমুক্ত একটি সমাজ প্রতিষ্ঠার প্রত্যয়। উভয়ই জনগণের ঐক্য, আত্মত্যাগ ও প্রতিবাদের বহিঃপ্রকাশ। তাই বলা যায়, ভাষা আন্দোলন ও গণঅভ্যুত্থানের আদর্শিক ভিত্তি এক ও অভিন্ন।

Explanation:


Sub-Questions:

