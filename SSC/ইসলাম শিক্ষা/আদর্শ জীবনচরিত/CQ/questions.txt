================================================================================
Question #1 (ID: 790904)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আলিফ সাহেব কুরআনের হাফেজ এবং নামকরা সার্জারি ডাক্তার। তিনি বাংলাদেশে সর্বপ্রথম জন্মগত জোড়াশিশু অপারেশনের মাধ্যমে আলাদা করেন। এ সাফল্যের কারণে তাঁকে এ বিষয়ের পথিকৃৎ বলা হয়। তার ভাই কুরবান সাহেব একজন ইউনিয়ন পরিষদের চেয়ারম্যান। তিনি রাতের বেলা ঘুরে ঘুরে গরিব মানুষদের খোঁজখবর নেন। দরিদ্র প্রসূতি মায়েদের পরিচর্যা ও সেবা প্রদানের জন্য স্ত্রী হালিমাকে বাড়ি বাড়ি পাঠান। 'অফিসের কাজে ব্যবহারের জন্য পরিষদের টাকায় কয়েকটি ল্যাপটপ ক্রয় করা হয়। প্রত্যেক মেম্বারকে একটি করে ল্যাপটপ প্রদান করা হয় কিন্তু তিনি নিজে নেন তিনটি ল্যাপটপ।

Options:
ক. আইয়&zwj;্যামে জাহিলিয়া কাকে বলে?
খ. আবু বকর (রা.)-কে ইসলামের ত্রাণকর্তা বলা হয় কেন?
গ. আলিফ সাহেবের কর্মকাণ্ড চিকিৎসা বিজ্ঞানে কোন মনীষীর অবদানের সাথে সাদৃশ্যপূর্ণ? ব্যাখ্যা কর।
ঘ. তুমি কি মনে কর, কুরবান সাহেবের কর্মকান্ডে কোন একজন খলিফার আদর্শ সম্পূর্ণরূপে ফুটে উঠেছে? উক্ত খলিফাকে চিহ্নিতপূর্বক তোমার উত্তরের পক্ষে যুক্তি দাও।


Correct Answer: 

Solution:
কপ্রাক ইসলামি যুগে আরবের লোকজন নবি ও রাসুল (সা.)-এর শিক্ষা ভুলে নানা অসামাজিক কার্যকলাপে লিপ্ত ছিল। তাদের আচার- ব্যবহার ও চালচলন ছিল বর্বর ও মানবতাবিরোধী। সেই যুগকে 'আইয়&zwj;্যামে জাহিলিয়া' বা অজ্ঞতার যুগ বলা হয়।
খমহানবি হযরত মুহাম্মদ (সা.)-এর ইন্তিকালের পর মুসলিম রাষ্ট্রে কতিপয় সমস্যা দেখা দেয়। হযরত আবু বকর (রা.) অত্যন্ত দৃঢ়তার সাথে এসব মোকাবিলা করে ইসলাম ও মুসলমানগণকে বিশৃঙ্খলা হতে রক্ষা করেন। এছাড়া ইয়ামামার যুদ্ধে অনেক কুরআনের হাফিয শাহাদাতবরণ করেন। এতে কুরআন বিলুপ্তির আশঙ্কা দেখা দিলে তিনি পবিত্র কুরআনকে একত্র করে গ্রন্থাকারে প্রকাশ করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের 'ত্রাণকর্তা' বলা হয়।
গউদ্দীপকের আলিফ সাহেবের কর্মকাণ্ড বিশ্ববিখ্যাত চিকিৎসাবিজ্ঞানী ইবনে সিনার অবদানের সাথে সাদৃশ্যপূর্ণ।
ইবনে সিনার পুরো নাম আবু আলি আল হুসাইন ইবনে আবদুল্লাহ ইবনে সিনা। তিনি বুখারার নিকটবর্তী আফশানা গ্রামে ৯৮০ খ্রি. জন্মগ্রহণ করেন। দশ বছর বয়সে পবিত্র কুরআন হিফজ করেন। তিনি দার্শনিক, চিকিৎসক, গণিতজ্ঞ, জ্যোতির্বিদ এবং মুসলিম জগতের একজন বিখ্যাত বিজ্ঞানী ও সর্ববিদ্যায় পারদর্শী ছিলেন। চিকিৎসায় তার অসাধারণ অবদানের জন্য তাকে আধুনিক চিকিৎসাশাস্ত্র ও। চিকিৎসা প্রণালি এবং শল্যচিকিৎসার দিশারী মনে করা হয়। তার রচিত অসংখ্য গ্রন্থ রয়েছে। এর মধ্যে চিকিৎসা বিষয়ে 'আল-কানুন ফিত-তিব্ব' গ্রন্থটি তার অনবদ্য সৃষ্টি। চিকিৎসা বিষয়ে এর সমপর্যায়ের কোনো গ্রন্থ আজ পর্যন্ত দেখা যায় না। ড. ওসলার এ গ্রন্থকে চিকিৎসাশাস্ত্রের বাইবেল বলে উল্লেখ করেছেন। চিকিৎসা সম্বন্ধীয় যাবতীয় তথ্যের আশ্চর্যরকম সমাবেশ থাকার কারণে গ্রন্থটিকে চিকিৎসাশাস্ত্রের বৃহৎ সংহতি বলা যায়।
প্রদত্ত উদ্দীপকেও আলিফ সাহেব কুরআনের হাফেজ এবং নামকরা সার্জারী ডাক্তার। তিনি বাংলাদেশে সর্বপ্রথম জন্মগত জোড়াশিশু অপারেশনের মাধ্যমে আলাদা করেন। এ সাফল্যের কারণে তাকে এ বিষয়ের পথিকৃত বলা হয়। চিকিৎসাশাস্ত্রে আলিফ সাহেবের এরূপ সাফল্য ও অবদানের জন্যই তাকে বিখ্যাত মনীষী ইবনে সিনার সাথে তুলনা করা হয়েছে।
সুতরাং বলা যায়, উদ্দীপকের আলিফ সাহেবের কর্মকাণ্ড চিকিৎসা বিজ্ঞানের বিখ্যাত মনীষী ইবনে সিনার অবদানের সাথে সাদৃশ্যপূর্ণ।
ঘউদ্দীপকের কুরবান সাহেবের কর্মকাণ্ডে খলিফা উমরের আদর্শ সম্পূর্ণরূপে ফুটে উঠেছে।
হযরত উমর (রা.) ছিলেন ইসলামের দ্বিতীয় খলিফা। তিনি ৬৩৪ খ্রিষ্টাব্দে খিলাফতের দায়িত্ব গ্রহণ করেন। তিনি সবসময় সত্য ও অসত্যের, ন্যায়-অন্যায়ের বিষয়ে অত্যন্ত সচেতন থাকতেন। তিনি রাষ্ট্রের সকল অধিবাসীর খোঁজ-খবর রাখার জন্য পুলিশ বিভাগ ও গোয়েন্দা বিভাগ প্রতিষ্ঠা করেন। সেনাবাহিনীকে সুশৃঙ্খল করার জন্য প্রতি চার মাস পর পর বাধ্যতামূলক ছুটির ব্যবস্থা করেন। কৃষি কাজের উন্নয়নে খাল খননের ব্যবস্থা করেন। জনসাধারণের অবস্থা স্বচক্ষে দেখার জন্য তিনি রাতের অন্ধকারে পাড়া-মহল্লায় ঘুরে বেড়াতেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা নিয়ে তিনি তাঁবুতে দিয়ে আসেন। স্বীয় স্ত্রী উম্মে কুলসুমকে প্রসব বেদানায় কাতর এক বেদুইনের স্ত্রীকে সাহায্য করার জন্য তার ঘরে নিয়ে যান। পৃথিবীর ইতিহাসে হযরত উমর (রা.)-এর মতো প্রজাবৎসল শাসক আর খুঁজে পাওয়া যাবে না।
উদ্দীপকের কুরবান সাহেবের মধ্যেও হযরত উমর (রা.)-এর প্রতিচ্ছবি চিহ্নিত করা যায়। কুরবান সাহেব ইউনিয়ন পরিষদের চেয়ারম্যান হয়েও রাতের বেলা ঘুরে ঘুরে গরিব মানুষদের খোঁজ-খবর নেন। দরিদ্র প্রসূতি মায়েদের পরিচর্যা ও সেবা প্রদানের জন্য স্ত্রী হালিমাকে বাড়ি বাড়ি পাঠান। কুরবান সাহেবের এরূপ মানবসেবামূলক কর্মকাণ্ডের জন্য বলা হয়, হযরত উমর (রা.)-এর আদর্শ তার মধ্যেও সম্পূর্ণরূপে ফুটে উঠেছে।


Explanation:


Sub-Questions:

================================================================================
Question #2 (ID: 790905)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
প্রেক্ষাপট-১: সাইদুলের বাসায় এক এতিম মেয়ে কাজ করে। তারা তাকে খুব ভালোবাসে। নিজেরা যা খায় তাকেও তাই খেতে দেয় এবং নিজেরা যা পরে তাকেও তাই পরতে দেয়।

প্রেক্ষাপট-২: ৩নং ধুবিল ইউনিয়নের চেয়ারম্যান জনাব রজব আলী মোল্লা খুব সৎ মানুষ। তিনি গ্রামে গ্রামে ঘুরে নিজ চোখে জনগণের অবস্থা দেখেন। তার এক ছেলে মদ পান করার কারণে তিনি প্রকাশ্যে ছেলেকে বেত্রাঘাত করে শাস্তি দেন

Options:
ক. মহানবি (স.)-এর নানার নাম কী?
খ. মহানবি (স.)-এর নবুয়ত প্রাপ্তির ঘটনাটি লিপিবদ্ধ কর।&nbsp;
গ. প্রেক্ষাপট-১-এর সাথে মহানবি (স.)-এর কোন ঘটনার মিল রয়েছে? ব্যাখ্যা কর।
ঘ. প্রেক্ষাপট-২-এ কোন খলিফার আদর্শ ফুটে উঠেছে? বিশ্লেষণ কর।


Correct Answer: 

Solution:
কমহানবি (স.)-এর নানার নাম ওয়াহাব।
খহযরত মুহাম্মদ (স.) আমাদের সর্বশেষ নবি ও সর্বশ্রেষ্ঠ মহামানব। হযরত মুহাম্মদ (স.) মক্কার অদূরে হেরা গুহায় ধ্যানমগ্ন থাকতেন। দীর্ঘদিন ধ্যানে মগ্ন থাকার পরে ৪০ বছর বয়সে ৬১০ খ্রিষ্টাব্দে পবিত্র রমযান মাসে শবে কদরের রাতে জিবরাঈল (আ.) তাঁর নিকট ওহি নিয়ে আসেন এবং তিনি নবুয়ত প্রাপ্ত হন। জিবরাইল (আ.) বললেন, &quot;পড়ুন! আপনার প্রভুর নামে, যিনি সৃষ্টি করেছেন।&quot; (সূরা আলাক: ১) এভাবেই তাঁর নিকট পবিত্র কুরআন নাযিল হয় এবং নবুয়তের সূচনা হয়।
গপ্রেক্ষাপট-১ শ্রমিক-মালিকের সম্পর্ককে ব্যাখ্যা করা হয়েছে এবং এ প্রেক্ষাপটের সাথে মহানবি (স.)-এর বাসায় আশ্রয় লাভকারী সাহাবি হযরত আনাস (রা.)-এর প্রতি মহানবি (স.)-এর ব্যবহারের ঘটনার মিল রয়েছে।
মালিক তিনি যিনি পারিশ্রমিকের বিনিময়ে শ্রমিক নিয়োগ করেন। আবার শ্রমিক তিনি যিনি শ্রমের বিনিময়ে পারিশ্রমিক লাভ করেন। মালিক ও শ্রমিকের চমৎকার দৃষ্টান্ত আমরা হযরত আনাস (রা.) এর জীবন থেকে পাই। তিনি বলেন, আমি দশ বছর রাসুলুল্লাহ (সা.)-এর খেদমত করেছি। তিনি কখনো আমাকে বলেননি, এটা করোনি কেন? এটা করেছ কেন? উদ্দীপকের সাইফুলের বাসায় এক এতিম মেয়ে কাজ করে। তারা তাকে অনেক ভালোবাসে, নিজে যা খায় তাকে ও তা খেতে দেয়। নিজে যা পরে তাকেও তা পরতে দেয়।
ঘ প্রেক্ষাপটে-২ এ হযরত উমর (রা.)-এর আদর্শ ফুটে উঠেছে। হযরত উমর (রা.) মুসলিম জাহানের দ্বিতীয় খলিফা। তিনি ন্যায় ও ইনসাফের এক মূর্ত প্রতীক। আইনের চোখে তিনি ধনী-গরিব, উঁচু- নীচু, আপন-পরের মধ্যে কোনো ভেদাভেদ করতেন না। মদ্যপানের অপরাধে স্বীয় পুত্র আবু শাহমাকে তিনি কঠোর শাস্তি দিয়েছিলেন। ৬৩৪ খ্রিষ্টাব্দে খিলাফতের দায়িত্ব গ্রহণের পর তাঁর মানবীয় গুণটি আরও উজ্জ্বল হয়ে ওঠে। তিনি সত্য ও অসত্যের বিষয়ে অত্যন্ত সজাগ থাকতেন। তিনি রাষ্ট্রের সকল অধিবাসীর খোঁজখবর রাখার জন্য পুলিশ বিভাগ ও গোয়েন্দা বিভাগ প্রতিষ্ঠা করেন। রাষ্ট্রের জনগণের মাঝে শান্তি প্রতিষ্ঠায় তিনি নিরলস প্রচেষ্টা চালান। পৃথিবীর ইতিহাস পর্যালোচনা করলে এমন প্রজাবৎসল শাসক আর খুঁজে পাওয়া যাবে না।
উদ্দীপকের প্রেক্ষাপট-২ এ চেয়ারম্যান রজব আলীও তেমনি একজন সৎ মানুষ, যিনি নিজে প্রত্যক্ষভাবে জনগণের খোঁজ খবর নিতেন এবং তার পুত্র অন্যায়কারী হওয়ায় তাকে বেত্রাঘাত করেন।
সুতরাং প্রেক্ষাপট-২ এ হযরত উমর (রা.)-এর আদর্শ ফুটে উঠেছে।


Explanation:


Sub-Questions:

================================================================================
Question #3 (ID: 790906)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
'কোভিড-১৯ বাংলাদেশ' শীর্ষক আলোচনায় প্রধান অতিথি চিকিৎসায় মুসলমানদের অবদান প্রসঙ্গে একজন মনীষীর জীবনী তুলে ধরেন, যাকে আধুনিক চিকিৎসাবিজ্ঞানের দিশারি মনে করা হয়। অপরদিকে, মেডিকেল ছাত্র অনিক চিকিৎসা বিজ্ঞানের একটি গ্রন্থে হাম, শিশু- চিকিৎসা, নিউরোসাইকিয়াট্রিক ইত্যাদি চিকিৎসা সম্পর্কে গুরুত্বপূর্ণ তথ্য লাভ করেন, যা শুনে সবাই অভিভূত হন।

Options:
ক. &#39;আইয়&zwj;্যামে জাহিলিয়া&#39; কী?
খ. &#39;আল-বিরুনি&#39;-কে মহামান্য শিক্ষক বলা হয় কেন?
গ. প্রধান অতিথি যে মনীষীর কথা উল্লেখ করেছেন তা চিহ্নিত করে পাঠ্যবইয়ের আলোকে ব্যাখ্যা কর।
ঘ. অনিকের উল্লিখিত গ্রন্থগুলোর লেখক কে? শল্যচিকিৎসায় তার অবদান নিরূপণ কর।


Correct Answer: 

Solution:
কপ্রাক ইসলামি যুগে আরবের লোকজন নবি ও রাসুল (স.)-এর শিক্ষা ভুলে নানা অসামাজিক কার্যকলাপে লিপ্ত ছিল। তাদের আচার- ব্যবহার ও চালচলন ছিল বর্বর ও মানবতাবিরোধী। সেই যুগকে 'আইয়&zwj;্যামে জাহেলিয়া' বা অজ্ঞতার যুগ বলা হয়।
খআল বিরুনি ছিলেন মধ্যযুগীয় শ্রেষ্ঠ মুসলিম পণ্ডিত, মহাজ্ঞানী ও নিষ্ঠাবান গবেষক। তিনি অত্যন্ত মৌলিক ও গভীর চিন্তাধারার অধিকারী বড় দার্শনিক ছিলেন। গণিত, জ্যোতিষশাস্ত্র, পদার্থ, রসায়ন ও প্রাকৃতিক বিজ্ঞানে তিনি পারদর্শী ছিলেন। এছাড়া তিনি প্রসিদ্ধ। ভূগোলবিদ ঐতিহাসিক পঞ্জিকাবিদ, চিকিৎসাবিজ্ঞানী, ভাষাতত্ত্ববিদ ও ধর্মতত্ত্বের নিরপেক্ষ বিশ্লেষক ছিলেন। স্বাধীন চিন্তা, মুক্ত বুদ্ধি, সাহসিকতা, নির্ভীক সমালোচনা ও সঠিক মতামতের জন্য তিনি যুগশ্রেষ্ঠ মনীষী হিসেবে স্বীকৃতি লাভ করেন। তিনি আল উস্তাদ (মহামান্য শিক্ষক) নামে খ্যাতি অর্জন করেন।
গপ্রধান অতিথির বক্তব্যে যে মনীষীর কথা উল্লেখ করেছেন তিনি হলেন বিশ্ববিখ্যাত চিকিৎসাবিজ্ঞানী ইবনে সিনা।
ইবনে সিনা বিশ্ববিখ্যাত চিকিৎসাবিদ ও দার্শনিক। তিনি দশ বছর বয়সে পবিত্র কুরআন হিফজ করেন। চিকিৎসাশাস্ত্রে তাঁর অসাধারণ অবদানের জন্য তাঁকে আধুনিক চিকিৎসাশাস্ত্র ও চিকিৎসা প্রণালি এবং শল্যচিকিৎসার দিশারি মনে করা হয়। ইবনে সিনা ২৪ খানি ছোট ও ২১ খানি সুবৃহৎ গ্রন্থ রচনা করেছিলেন। কেউ কেউ তাঁর বই সংখ্যা শতাধিক বলে উল্লেখ করেছেন। চিকিৎসা বিষয়ে 'কানুন ফিত্ তিব্ব' গ্রন্থটি একটি অনবদ্য সৃষ্টি। চিকিৎসা বিষয়ে এর সমপর্যায়ের কোনো গ্রন্থ আজ পর্যন্ত দেখা যায় না। ড. ওসলার এ গ্রন্থকে চিকিৎসাশাস্ত্রের বাইবেল বলে উল্লেখ করেছেন। চিকিৎসা সম্বন্ধীয় যাবতীয় তথ্যের আশ্চর্য রকম সমাবেশ থাকার কারণে গ্রন্থটিকে ইউনানী ও জারবী চিকিৎসাশাস্ত্রের বৃহৎ সংহতি বলা চলে।
প্রধান অতিথি তার বক্তব্যে চিকিৎসায় মুসলমানদের অবদান প্রসঙ্গে একজন মনীষীর জীবনী তুলে ধরেন, যাকে আধুনিক চিকিৎসা- বিজ্ঞানের দিশারি মনে করা হয়। নিঃসন্দেহে বলা যায়, এসব বৈশিষ্ট্য মধ্যযুগের সর্বশ্রেষ্ঠ চিকিৎসক ইবনে সিনার বৈশিষ্ট্যের সাথে সামঞ্জস্যশীল।
ঘঅনিকের উল্লিখিত গ্রন্থগুলো হাম, শিশুচিকিৎসা, নিউরোসাইকিয়াট্রিক ইত্যাদি। এগুলোর লেখক হলেন সর্বশ্রেষ্ঠ চিকিৎসাবিজ্ঞানী ও শল্য চিকিৎসাবিদ আবু বকর মুহাম্মদ ইবনে যাকারিয়া আল-রাযি।
শল্যচিকিৎসায় আল রাযির অবদান ছিল অনস্বীকার্য। তিনি ছিলেন তৎকালের শ্রেষ্ঠ ব্যক্তি। তাঁর অস্ত্রোপচার পদ্ধতি ছিল গ্রিকদের থেকেও উন্নত। তিনি মোট দুই শতাধিক গ্রন্থ রচনা করেন। তন্মধ্যে শতাধিক হলো চিকিৎসা বিষয়ক। তিনি বসন্ত ও হাম রোগের ওপর 'আল্ জুদাইরি ওয়াল হাসবাহ' নামক একখানি গ্রন্থ রচনা করেন। এর মৌলিকত্ব দেখে চিকিৎসাবিজ্ঞানের লোকেরা খুব আশ্চর্যান্বিত হয়েছিলেন। তাঁর আরেকটি গ্রন্থের নাম হলো আল মানসুরি। এটি ১০ খণ্ডে রচিত। এ গ্রন্থ দুটি আল রাযিকে চিকিৎসাশাস্ত্রে অমর করে রেখেছে। তিনি হাম, শিশু চিকিৎসা, নিউরোসাইকিয়াট্রিক ইত্যাদি চিকিৎসা সম্পর্কে নতুন মতবাদ প্রবর্তন করেন। আল মানসুরি গ্রন্থে তিনি এনাটমি, ফিজিওলজি, মেজাজ, ঔষধ, স্বাস্থ্যরক্ষা বিধি, চর্মরোগ ও প্রসাধনী দ্রব্য, শল্যচিকিৎসা, বিষ, জ্বর ইত্যাদি বিষয় উল্লেখ করেন। তিনি ৯২৫ খ্রিষ্টাব্দে ইন্তেকাল করেন।।


Explanation:


Sub-Questions:

================================================================================
Question #4 (ID: 790907)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
রফিক একটি বই পড়ে জানতে পারলেন এমন একসময় ছিল, যখন সমাজে নারীদের কোনো সম্মান ও মূল্য ছিল না। তাদের ওপর অত্যাচার করা হতো। সমাজে বিরোধ ও ঝগড়া লেগে থাকত। আর অন্যায়ভাবে বিবাদ চাপিয়ে দেওয়া হতো। এমন সময় একজন আগন্তুক এলাকায় শান্তি স্থাপনের জন্য 'সবুজ সংঘ' নামক একটি সংগঠন প্রতিষ্ঠা করেন। ফলে সমাজের বিরোধ ও ঝগড়া বন্ধ হয়ে যায়।

Options:
ক. জীবনাদর্শ বলতে কী বোঝ?
খ. হযরত আবু বকর (রা.)-কে ইসলামের ত্রাণকর্তা বলা হয় কেন? ব্যাখ্যা কর।
গ. রফিক সাহেবের বইয়ের বর্ণনা কোন সমাজের সাথে তুলনা করা যায়? ব্যাখ্যা কর।
ঘ. আগন্তুক ব্যক্তি কর্তৃক প্রতিষ্ঠিত &#39;সবুজ সংঘটি&#39; মহানবি (স.)- এর জীবনের কোন কাজের সাথে সাদৃশ্যপূর্ণ? বিশ্লেষণ কর।


Correct Answer: 

Solution:
কমানুষের সামগ্রিক জীবন সুন্দর ও সফল করতে যেসব মনীষীর জীবনকর্ম অনুসরণ করা হয় তা-ই হলো জীবনাদর্শ।
খমহানবি হযরত মুহাম্মদ (স.)-এর ইন্তেকালের পর মুসলিম রাষ্ট্রে কতিপয় সমস্যা দেখা দেয়। হযরত আবু বকর (রা.) অত্যন্ত দৃঢ়তার সাথে এসব মোকাবিলা করে ইসলাম ও মুসলমানগণকে বিশৃঙ্খলা হতে রক্ষা করেন। এছাড়া ইয়ামামার যুদ্ধে অনেক কুরআনের হাফিয শাহাদাতবরণ করেন। এতে কুরআন বিলুপ্তির আশঙ্কা দেখা দিলে তিনি পবিত্র কুরআনকে একত্র করে গ্রন্থাকারে প্রকাশ করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের 'ত্রাণকর্তা' বলা হয়।
গরফিক সাহেবের বইয়ের বর্ণনা আইয়্যামে জাহিলিয়া বা অজ্ঞতার যুগের সাথে অর্থাৎ রাসুল (স.) যে সমাজে জন্মগ্রহণ করেছিলেন সেই সমাজের সাথে তুলনা করা যায়।
মহানবি (স.)-এর আবির্ভাবের পূর্বে আরব সমাজের লোকেরা অসামাজিক কার্যকলাপে লিপ্ত হয়ে পড়েছিল। তাদের আচার-ব্যবহার ও চালচলন ছিল বর্বর। তাই সেই যুগকে আইয়্যামে জাহেলিয়া বা অন্ধকার যুগ বলে। সে যুগে মানুষের জান, মাল, ইজ্জতের কোনো নিরাপত্তা ছিল না। নরহত্যা, রাহাজানি, খুন-খারাবি, ডাকাতি,মারামারি, কন্যা সন্তানকে জীবন্ত কবরদান, জুয়াখেলা, ব্যভিচার ছিল তখনকার প্রচলিত ব্যাপার। সেই সমাজে নারীদের ছিল না কোনো মর্যাদা। নারীদের সামাজিক জীব- মনে করা হতো না; বরং দাসী হিসেবে তাদের বিক্রি করা হতো, ভোগবিলাসের বস্তু মনে করা হতো।এক কথায় এমন কোনো অপরাধের দিক বাকি ছিল না যা তারা করত না।
উদ্দীপকে বর্ণিত রফিক সাহেবের বর্ণনায় জাহেলি সমাজের সাথে মিলে যায়। অর্থাৎ তিনি বই পড়ে জানতে পারলেন একটি সমাজের কথা যেখানে নারীদের কোনো সম্মান ও মূল্য ছিল না তাদের ওপর অত্যাচার করা হতো। সামাজিক বিরোধ ও ঝগড়া লেগে থাকত যা মূলত জাহেলি সমাজে দেখা গিয়েছিল।
সুতরাং বলা যায়, রফিক সাহেবের বর্ণিত সমাজের চিত্র জাহিলি সমাজের সাথে তুলনা করা যায়।
ঘআগন্তুক ব্যক্তি কর্তৃক প্রতিষ্ঠিত 'সবুজ সংঘটি' মহানবি কর্তৃক প্রতিষ্ঠিত হিলফুল ফুযুল (শান্তিসংঘ)-এর সাথে সাদৃশ্যপূর্ণ।
মহানবি (স.) সত্যবাদী ও শান্তিকামী। সিরিয়া থেকে ফিরে এসে তিনি ফিজার, যুদ্ধের বিভীষিকা দেখলেন। যুদ্ধটি শুরু হলো নিষিদ্ধ মাসে। তাছাড়া কায়েস গোত্র অন্যায়ভাবে কুরাইশদের ওপর এ যুদ্ধ চাপিয়ে দিয়েছিল। এজন্য একে 'হারবুল ফিজার' বা 'অন্যায় যুদ্ধ বলা হয়। পাঁচ বছর যাবৎ এ যুদ্ধ স্থায়ী ছিল। মহানবি (স.) এ যুদ্ধে সক্রিয়ভাবে অংশগ্রহণ করেননি। তবে যুদ্ধের ভয়াবহতা প্রত্যক্ষ করেছিলেন। এ যুদ্ধে মানুষ আহত ও নিহত হয়। আহতদের আর্তনাদ শুনে তিনি অস্থির হয়ে পড়লেন এবং তার কোমল হৃদয় কেঁপে ওঠে। -শান্তিকামী মানুষ হিসেবে তাঁর এ অশান্তি সহ্য হলো না। তাই তিনি আরবের শান্তিকামী যুবকদের নিয়ে 'হিলফুল ফুযুল' (শান্তি সংঘ) গঠন করলেন। এই সংঘের উদ্দেশ্য ছিল আর্তের সেবা, অত্যাচারীকে প্রতিরোধ ও অত্যাচারিতকে সাহায্য করা, শান্তিশৃঙ্খলা প্রতিষ্ঠা করা এবং গোত্রে গোত্রে শান্তি-সম্প্রীতি বজায় রাখা।
বর্তমান আধুনিক বিশ্বের জাতিসংঘ থেকে শুরু করে বিভিন্ন শান্তি সংঘ হযরত মুহাম্মদ (স.)-এর ঐ হিলফুল ফুযুলের কাছে অনেকাংশে ঋণী। তারাও হিলফুল ফুযুলের মতো যুদ্ধ বন্ধ করে সমাজে শান্তি প্রতিষ্ঠা করার প্রয়াস চালাচ্ছে।
উদ্দীপকে আগন্তুক ব্যক্তি এলাকায় শান্তি স্থাপনের জন্য 'সুবুজ সংঘ' নামক যে সংগঠন প্রতিষ্ঠা করেন সেটি মূলত রাসুল (স.)-এর প্রতিষ্ঠিত 'হিলফুল ফুযুল' (শান্তি সংঘ)-এর সাথে সাদৃশ্যপূর্ণ রয়েছে।


Explanation:


Sub-Questions:

================================================================================
Question #5 (ID: 790908)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
প্রেক্ষাপট-১: নির্জনপুর গ্রামের 'অধিকাংশ মানুষ নিরক্ষর। তারা কারণে-অকারণে ঝগড়া-বিবাদে লিপ্ত থাকে। সেখানে নারীদের ভোগ্য পণ্য হিসেবে ব্যবহার করা হতো। গ্রামবাসী বিনোদনের জন্য রাতের বেলা মদ্যপান, জুয়া খেলায় মত্ত থাকত।

প্রেক্ষাপট-২: আসিফ সাহেব নিজ উদ্যোগে বেশকিছু ভালো কাজ করতে চাইলে কিছু স্বার্থান্বেষী মহল তার বিরোধিতা করে এবং তাকে এলাকা ছেড়ে যেতে বাধ্য করে। তিনি অন্য এলাকায় গিয়ে বসবাস করেন এবং জনগণের প্রতিনিধি হিসেবে নির্বাচিত হন। সেখানে তিনি সকল বর্ণ ও গোত্রের মানুষদের নিয়ে একটি লিখিত সনদ প্রণয়ন করেন।

Options:
ক. &#39;হারবুল ফিজার&#39; কাকে বলে?
খ. হযরত আলীকে &#39;জ্ঞানের শহরের দরজা&#39; বলা হয় কেন?
গ. প্রেক্ষাপট-১-এর চিত্রটি কোন সমাজ ব্যবস্থার সাথে সাদৃশ্যপূর্ণ? ব্যাখ্যা কর।
ঘ. প্রেক্ষাপট-২-এ উল্লিখিত সনদের সাথে তোমার পাঠ্যবইয়ের কোন সনদের সাদৃশ্য আছে? বিশ্লেষণ কর।


Correct Answer: 

Solution:
কআরবদের কাছে সম্মানিত তথা যুদ্ধের জন্য নিষিদ্ধ মাসে কায়েস গোত্রের দ্বারা অন্যায়ভাবে কুরাইশদের ওপর আরোপিত ৫ বছর মেয়াদি এক যুদ্ধকে হারবুল ফিজার বা অন্যায় যুদ্ধ বলে।
খমহানবি (স) আরবের শান্তিকামী যুবকদের নিয়ে একটি (শান্তি সংঘ) গঠন করেন। যাকে হিলফুল ফুযুল বলে। এই সংঘের উদ্দেশ্য ছিল আর্তের সেবা, অত্যাচারীকে প্রতিরোধ ও অত্যাচারিতকে সাহায্য। করা, শান্তিশৃঙ্খলা প্রতিষ্ঠা করা এবং গোত্রে গোত্রে শান্তি, সম্প্রীতি বজায় রাখা। বর্তমান আধুনিক বিশ্বে জাতিসংঘ থেকে শুরু করে বিভিন্ন শান্তিসংঘ হযরত মুহাম্মদ (স.)-এর ঐ হিলফুল ফুযুলের কাছে অনেকাংশে ঋণী। তারাও হিলফুল ফুযুলের মতো যুদ্ধ বন্ধ করে সমাজে শান্তিশৃঙ্খলা প্রতিষ্ঠা করতে সচেষ্ট।
গপ্রেক্ষাপট-১-এর চিত্রটি আইয়ামে জাহেলিয়ার সমাজব্যবস্থার সাথে সাদৃশ্যপূর্ণ।
মহানবি (স.)-এর আবির্ভাবের পূর্বে আরব সমাজের লোকেরা অসামাজিক কার্যকলাপে লিপ্ত হয়ে পড়েছিল। তাদের আচার-ব্যবহার ও চালচলন ছিল বর্বর। তাই সেই যুগকে আইয়ামে জাহেলিয়া বা অন্ধকার যুগ বলে। সে যুগে মানুষের জান, মাল, ইজ্জতের কোনো নিরাপত্তা ছিল না। নরহত্যা, রাহাজানি, খুন-খারাবি, ডাকাতি, মারামারি, কন্যাসন্তানকে জীবন্ত কবরদান, জুয়াখেলা, ব্যভিচার ছিল তখনকার | প্রচলিত ব্যাপার। সেই সমাজে নারীদের ছিল না কোনো মর্যাদা। নারীদের সামাজিক জীব মনে করা হতো না; বরং দাসী হিসেবে তাঁদের বিক্রি করা হতো, ভোগবিলাসের বস্তু মনে করা হতো। এক কথায় এমন কোনো অপরাধের দিক বাকি ছিল না, যা তারা করত না।
ঘপ্রেক্ষাপট-২-এ উল্লিখিত সনদের সাথে আমার পাঠ্যবইয়ের মদিনা সনদের সাথে সাদৃশ্য আছে।
মহানবি (স.) মক্কা থেকে মদিনায় হিজরত করে গুরুত্বপূর্ণ অনেক উদ্যোগ গ্রহণ করেন। মদিনা ছিল বিভিন্ন ধর্ম গোত্রের লোকজনের আবাস। মুহাম্মদ (স.) এই সকল গোত্রকে একত্র করে সেখানে একটি ইসলামি রাষ্ট্র গঠনের পরিকল্পনা গ্রহণ করলেন। এ কাজ করতে গিয়ে তিনি সকল গোত্রের নেতাদের সাথে বৈঠক করে একটি লিখিত সনদ প্রণয়ন করেন, যা ইসলামের ইতিহাসে মদিনা সনদ নামে খ্যাত। সনদের বিষয়গুলো হলো- মুসলমান, ইহুদি, খ্রিষ্টান ও পৌত্তলিক সম্প্রদায়সমূহ সমানভাবে নাগরিক অধিকার ভোগ করবে। সবাই স্বাধীনভাবে নিজ নিজ ধর্ম পালন করবে, মহানবি (স.) হবেন প্রজাতন্ত্রের প্রধান এবং সর্বোচ্চ বিচারালয়ের কর্তা ইত্যাদি।
উদ্দীপকে আমরা দেখতে পাই, আসিফ সাহেব জনগণের প্রতিনিধি নির্বাচিত হয়ে সকল বর্ণ ও গোত্রের মানুষদের নিয়ে একটি লিখিত সনদ প্রণয়ন করেন, যা মদিনা সনদের সাথে সাদৃশ্যপূর্ণ।


Explanation:


Sub-Questions:

================================================================================
Question #6 (ID: 790909)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জনাব রাশেদ সমাজে বেশ আদর্শবান লোক হিসেবে পরিচিত। একটি মসজিদ প্রতিষ্ঠা নিয়ে এলাকায় লোকদের মধ্যে বিরোধ দেখা দেয়। অনিবার্য সংঘাত থেকে মুক্তি দিতে রাশেদ সাহেব বিবদমান গ্রুপের মাঝে শান্তিপূর্ণভাবে মীমাংসা করে দেন। রাশেদ সাহেবের ইউনিয়ন পরিষদের চেয়ারম্যান জনাব 'হ'। চেয়ারম্যান সাহেব এলাকার লোকদের কারও কোনো সমস্যা আছে কিনা তা জানার জন্য রাতের বেলা ঘুরে বেড়ান। কারও বাসায় কান্নার আওয়াজ শুনলে তিনি নিজেই তা সমাধান করার জন্য চেষ্টা করেন। সম্প্রতি ইউনিয়ন পরিষদের জন্য ফার্নিচার কেনা হলে তিনি বেশ কিছু ফার্নিচার পরিষদে না দিয়ে নিজের বাসায় নিয়ে যান।

Options:
ক. মদিনা সনদ কাকে বলে?
খ. কাকে ইসলামের ত্রাণকর্তা বলা হয়? ব্যাখ্যা কর।
গ. রাশেদ সাহেবের কর্মকাণ্ডে রাসুলুল্লাহ (স.)-এর যে গুণটি প্রতিফলিত হয়েছে তা ব্যাখ্যা কর।
ঘ. তুমি কি মনে কর, জনাব &#39;হ&#39;-এর কর্মকাণ্ডে কোনো একজন খলিফার আদর্শ পরিপূর্ণরূপে ফুটে উঠেছে? উক্ত খলিফাকে চিহ্নিতপূর্বক তোমার উত্তরের পক্ষে যুক্তি উপস্থাপন কর।


Correct Answer: 

Solution:
কহযরত মুহাম্মদ (স.) মদিনায় বসবাসকারী বিভিন্ন ধর্ম ও গোত্রের লোকদের নিয়ে একটি ইসলামি রাষ্ট্র প্রতিষ্ঠার উদ্দেশ্যে যে লিখিত সনদ প্রণয়ন করেন তাকে ইসলামের ইতিহাসে মদিনা সনদ বলে।
খমহানবি হযরত মুহাম্মদ (স.)-এর ইন্তেকালের পর মুসলিম রাষ্ট্রে কতিপয় সমস্যা দেখা দেয়। কেউ কেউ মিথ্যা নবুয়তের দাবি করে, কতিপয় লোক যাকাত দিতে অস্বীকার করে, আবার কতিপয় লোক ইসলাম ত্যাগ করে। হযরত আবু বকর (রা.) অত্যন্ত দৃঢ়তার সাথে এসব মোকাবিলা করেন, ইসলাম ও মুসলমানদের বিশৃঙ্খলা থেকে রক্ষা করেন। অন্যদিকে, ইয়ামামার যুদ্ধে কুরআনের অনেক হাফিয শাহাদাতবরণ করেন। এতে কুরআন বিলুপ্তির আশঙ্কা দেখা দিলে তিনি পবিত্র কুরআনকে একত্র করে গ্রন্থাকারে প্রকাশ করেন। এসব যুগান্তকারী পদক্ষেপ বাস্তবায়ন করার কারণে হযরত আবু বকর (রা.)- কে ইসলামের 'ত্রাণকর্তা' বলা হয়।
গউদ্দীপকে বর্ণিত রাশেদ সাহেবের কর্মকান্ডে রাসুল (স.)-এর বিচক্ষণতা ও নিরপেক্ষতার গুণটি প্রতিফলিত হয়েছে। মহানবি হযরত। মুহাম্মদ (স.)-এর বয়স যখন পঁয়ত্রিশ বছর তখন কাবা শরিফ। পুনর্নির্মাণ করা হয়। হাজরে আসওয়াদ বা কালো পাথর স্থাপন নিয়ে আরবের বিভিন্ন গোত্রে বিরোধ দেখা দেয়। সবাই হাজরে আসওয়াদ স্থাপনের গৌরব অর্জন করতে চায়। তাতে কেউ ছাড় দিতে রাজি নয়। ফলে গোত্রে গোত্রে যুদ্ধ বেধে যাওয়ার উপক্রম হয়। অতঃপর সকলে এ সিদ্ধান্তে উপনীত হয় যে, পরের দিন সর্বপ্রথম যে ব্যক্তি কাবাঘরে প্রবেশ করবে তার ফায়সালা মেনে নেওয়া হবে। দেখা গেল পরের দিন সবার আগে হযরত মুহাম্মদ (স.) কাবাঘরে প্রবেশ করলেন। সবাই এক বাক্যে বলে উঠল, এই এসেছেন আল-আমিন (বিশ্বাসী) আমরা তাঁর প্রতি আস্থাশীল ও সন্তুষ্ট। হযরত মুহাম্মদ (স.) অত্যন্ত বিচক্ষণতা ও নিরপেক্ষতার সাথে যে ফায়সালা দিলেন, সকলে তা নির্দ্বিধায় মেনে নিল। ফলে তারা অনিবার্য রক্তপাত থেকে মুক্তি পেল।
উদ্দীপকে বর্ণিত জনাব রাশেদ সাহেবও এলাকার লোকদের কাছে আস্থাভাজন লোক হিসেবে পরিচিত এবং 'তিনি অত্যন্ত বিচক্ষণতার সাথে রাসুল (স.)-এর ন্যায়পরায়ণতার গুণটি অনুসরণ করে তার এলাকার লোকদের মধ্যে শান্তিপূর্ণভাবে বিরোধটি মীমাংসা করেন। তাই তার কাজে ন্যায়পরায়ণতার গুণটি প্রতিফলিত হয়েছে।
ঘযা আমি মনে করি, জনাব 'হ'-এর কর্মকান্ডে ইসলামের দ্বিতীয় খলিফা হযরত উমর (রা.)-এর আদর্শ পরিপূর্ণভাবে ফুটে ওঠেনি। হযরত উমর (রা.) ছিলেন ন্যায় ও ইনসাফের মূর্ত প্রতীক। তাঁর চরিত্রে ফুটে উঠেছিল। ন্যায় ও ইনসাফের মূর্ত প্রতীক। তাঁর চরিত্রে ফুটে উঠেছিল সাম্য ও মানবতাবোধের মহান আদর্শ। তিনি ছিলেন একজন প্রজাবৎসল শাসক। জনসাধারণের অবস্থা স্বচক্ষে দেখার জন্য তিনি রাতের অন্ধকারে পাড়া- মহল্লায় ঘুরে বেড়াতেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা নিয়ে তিনি তাঁবুতে দিয়ে আসেন। স্বীয় স্ত্রী উম্মে কুলসুমকে প্রসব বেদনায় কাতর এক বেদুঈনের স্ত্রীকে সাহায্য করার জন্য তার ঘরে নিয়ে যান। বায়তুল মাল থেকে রাষ্ট্রীয় সম্পদের সুষম ব্যয়।
নিশ্চিত করেন। রাষ্ট্রীয় অর্থ নিজের প্রয়োজনে অবৈধভাবে ব্যবহার করতেন না। রাষ্ট্র থেকে কোনো অবৈধ সুবিধা গ্রহণ করতেন না। উদ্দীপকে দেখা যায়, রাশেদ সাহেবের ইউনিয়নের চেয়ারম্যান জনাব 'হ' তার এলাকার লোকদের সমস্যা দেখার জন্য রাতে ঘুরে বেড়ান। কারও বাসায় কান্নার আওয়াজ শুনলে নিজেই তা সমাধানের চেষ্টা করেন। যা দ্বিতীয় খলিফা হযরত উমর (রা.)-এর আদর্শের সাথে সাদৃশ্যপূর্ণ। কিন্তু জনাব 'হ' ইউনিয়ন পরিষদের জন্য কেনা ফার্নিচার পরিষদে না নিয়ে বাসায় নেওয়াতে তিনি রাষ্ট্রীয় সম্পদের যে আমানতদারিতা ছিল তার খিয়ানত করেছেন, যা ইসলামের দ্বিতীয় খলিফা হযরত উমর (রা.)-এর আদর্শের সম্পূর্ণ বিপরীত। সুতরাং জনাব 'হ'-এর কর্মকাণ্ডে দ্বিতীয় খলিফা হযরত উমর (রা.) আদর্শ আংশিক ফুটে উঠলেও পরিপূর্ণভাবে ফুটে ওঠেনি।


Explanation:


Sub-Questions:

================================================================================
Question #7 (ID: 790910)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ইউনিয়ন পরিষদের চেয়ারম্যান জনাব নাহিদ জনগণের উদ্দেশে এক বক্তৃতায় মানবাধিকার, নারীর অধিকার ও ধর্মীয় অধিকার ইত্যাদি বিষয়ে গুরুত্বপূর্ণ নির্দেশনা প্রদান করেন। অপরদিকে তার বন্ধু আশরাফ সাহেব একজন সৎ লোক। তিনি এলাকার মানুষদের মধ্যে শান্তি ও শৃঙ্খলা নিশ্চিত করার জন্য একটি সংঘ গঠনের উদ্যোগ গ্রহণ করেন। উদ্যোগের কথা আশরাফের পিতা জানতে পেরে তাকে বললেন, "এরূপ কর্মকাণ্ড সামাজিক শান্তি প্রতিষ্ঠার সহায়ক।”

Options:
ক. &#39;দারুল আরকাম&#39; কী?
খ. হযরত উমর (রা.)-কে &#39;ফারুক&#39; বলা হয় কেন? ব্যাখ্যা কর।
গ. জনাব নাহিদের বক্তব্যের সাথে রাসুল (স.)-এর জীবনের কোন ঘটনার সাদৃশ্য রয়েছে। ব্যাখ্যা কর।
ঘ. সামাজিক শান্তি প্রতিষ্ঠায় উদ্দীপকের উদ্যোগটি কতটুকু ফলপ্রসূ? মহানবি (স.)-এর জীবনের আলোকে বিশ্লেষণ কর।


Correct Answer: 

Solution:
কদারুল আরকাম একটি শিক্ষাপ্রতিষ্ঠান; যা শিক্ষা বিস্তারের লক্ষ্যে মহানবি হযরত মুহাম্মদ (স.) মক্কায় গড়ে তুলেছিলেন।
খহযরত উমর (রা.)-কে মহানবি (স.) 'ফারুক' (সত্য ও মিথ্যার পার্থক্যকারী) উপাধিতে ভূষিত করেছিলেন।
হযরত উমর ফারুক (রা.) প্রথম দিকে ইসলামের ঘোর শত্রু ছিলেন। কিন্তু ঘটনাক্রমে তিনি ইসলাম ধর্মের সত্যতা উপলব্ধি করেন। ফলে এ অবস্থায় মহানবি (স.) তাকে 'ফারুক' উপাধিতে ভূষিত করেন।
গজনাব নাহিদের বক্তব্যের সাথে মহানবি (স.)-এর জীবনের বিদায় হজের ভাষণের সাদৃশ্য রয়েছে।
মক্কা বিজয়ের পর দলে দলে লোক ইসলাম গ্রহণ করতে লাগল আরবের সীমানা পেরিয়ে আন্তর্জাতিক পরিমণ্ডলে ইসলাম পৌঁছে গেল। হযরত মুহাম্মদ (স.) বুঝলেন আর বেশিদিন পৃথিবীতে তাঁর থাকা হবে না। তাই তিনি ৬৩২ খ্রিষ্টাব্দে (দশম হিজরিতে) হজ করার ইচ্ছা করলেন। এ উদ্দেশ্যে উক্ত সালের যিলকদ মাসে লক্ষাধিক সাহাবি নিয়ে হজ করতে গেলেন, যা বিদায় হজ নামে পরিচিত। বিদায় হজ পালনকালে জিলহজ মাসের নবম তারিখে আরাফাতের ময়দানে উপস্থিত জনসমুদ্রের উদ্দেশে মহানবি হযরত মুহাম্মদ (স.) এক যুগান্তকারী ভাষণ দেন। এ ভাষণে বিশ্ব মানবতার সকল কিছুর দিকনির্দেশনা ছিল। বিশেষত, বিদায় হজের ভাষণে মানবাধিকার ও সাম্যের ধারণা, নারীর প্রতি সম্মানবোধ এবং বিশ্বভ্রাতৃত্ব প্রতিষ্ঠার গুরুত্ব বর্ণনা করা হয়েছে।
উদ্দীপকে জনাব নাহিদ তার বক্তৃতায় মানবাধিকার, নারীর অধিকার ইত্যাদি বিষয়ে নির্দেশনা প্রদান করেন। আমরা মহানবি (স.)-এর বিদায় হজের ভাষণেও এসব বিষয়ের প্রতিফলন দেখতে পাই।
ঘসামাজিক শান্তি প্রতিষ্ঠায় উদ্দীপকের উদ্দেশ্যটি যথেষ্ট ফলপ্রসূ। হবে বলে আমি মনে করি।
 উদ্দীপকে আশরাফ এলাকায় শান্তি ও শৃঙ্খলা নিশ্চিত করার জন্য একটি সংঘ গঠনের উদ্যোগ গ্রহণ করেন। জনাব আশরাফের এ উদ্যোগের সাথে মহানবি (স.)-এর প্রতিষ্ঠিত হিলফুল ফুজুলের উদ্যোগের সাথে মিল খুঁজে পাওয়া যায়।
শৈশবকাল থেকেই মহানবি হযরত মুহাম্মদ (স.) ছিলেন সত্যবাদী ও শান্তিকামী। 'হারবুল ফিজার' বা অন্যায় যুদ্ধের ভয়াবহতা দেখে তাঁর কোমল হৃদয় কেঁদে ওঠে। আহতদের আর্তনাদ শুনে তিনি অস্থির হয়ে পড়লেন। শান্তিকামী মানুষ হিসেবে এ অশান্তি তাঁর সহ্য হলো না। তাই তিনি আরবের শান্তিকামী যুবকদের নিয়ে 'হিলফুল ফুযুল' (শান্তি সংঘ) গঠন করলেন। এই সংঘের উদ্দেশ্য ছিল আর্তের সেবা, অত্যাচারীকে প্রতিরোধ ও অত্যাচারিতকে সাহায্য করা, শান্তিশৃঙ্খলা প্রতিষ্ঠা করা এবং গোত্রে গোত্রে শান্তি, সম্প্রীতি বজায় রাখা। হিলফুল ফুজুল মক্কায় শান্তিশৃঙ্খলা প্রতিষ্ঠায় গুরুত্বপূর্ণ ভূমিকা পালন করে।
উদ্দীপকের আশরাফ মহানবি (স.)-এর হিলফুল ফুজুলের ন্যায় যে শান্তি সংঘ প্রতিষ্ঠা করার যে উদ্যোগ, তা নিঃসন্দেহে প্রশংসনীয়। আশা করা যায়, সামাজিক শান্তি প্রতিষ্ঠায় আশরাফের উদ্যোগটি ফলপ্রসু হবে।


Explanation:


Sub-Questions:

================================================================================
Question #8 (ID: 790911)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
বিদ্যালয়ের শিক্ষা সপ্তাহ পালনের সময় প্রধান অতিথি তার বক্তৃতায় আত্মমর্যাদাসম্পন্ন জাতি গঠনের নিমিত্তে জ্ঞানীদের ভূয়সী প্রশংসা করেন। তিনি তার বক্তৃতার প্রথমত এমন একজন ব্যক্তির কথা উল্লেখ করেন, যিনি তার কাজের জন্য সারা রাষ্ট্রময় সুখ্যাতি অর্জন করেন। ফলে তার দেশের রাষ্ট্রপ্রধান তাঁকে রাজদরবারে গিয়ে জ্ঞানের শিক্ষা দেওয়ার জন্য বলেন। কিন্তু আত্মমর্যাদাবোধের কারণে তিনি তা প্রত্যাখ্যান করেন। দ্বিতীয়ত প্রধান অতিথি অপর একজন জ্ঞানীর কথা বলেন, যিনি রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে সহজ করে জনসাধারণের কাছে তুলে ধরেন। এ জন্য সরকার তাকে বিচারপতির পদ দিতে চাইলে তিনি তা গ্রহণ করেননি। পরিশেষে প্রধান অতিথি বলেন, উভয় জ্ঞানীই আত্মমর্যাদাবোধকে সমুন্নত রেখেছেন।

Options:
ক. খুলাফায়ে রাশেদিন বলতে কী বোঝ?
খ. হযরত উমর (রা.)-কে &#39;ফারুক&#39; উপাধি দেওয়া হয়েছিল কেন?
গ. প্রধান অতিথির আলোচনায় প্রথমোক্ত ব্যক্তির মধ্যে কোন মনীষীর আদর্শ ফুটে উঠেছে? ব্যাখ্যা কর।
ঘ. দ্বিতীয়জন সম্পর্কে প্রধান অতিথির মন্তব্যের সঠিকতা সংশ্লিষ্ট মনীষীর জীবনাদর্শের আলোকে নিরূপণ কর।


Correct Answer: 

Solution:
কখুলাফায়ে রাশেদিন বলতে ইসলামের প্রথম চারজন খলিফাকে বোঝায়। তাঁরা হলেন হযরত আবু বকর (রা.), হযরত উমর (রা.), হযরত উসমান (রা.) ও হযরত আলি (রা.)।
খহযরত উমর (রা.) কে মহানবি (স.) 'ফারুক' (সত্য ও মিথ্যার পার্থক্যকারী) উপাধিতে ভূষিত করেছিলেন। হযরত উমর ফারুক (রা.) প্রথম দিকে ইসলামের ঘোর শত্রু ছিলেন। কিন্তু ঘটনাক্রমে তিনি ইসলাম ধর্মের সত্যতা উপলব্ধি করেন। ফলে এ অবস্থায় মহানবি (স.) তাঁকে 'ফারুক' উপাধিতে ভূষিত করেন।
গপ্রধান অতিথির আলোচনায় প্রথমোক্ত ব্যক্তির মধ্যে ইমাম বুখারি (রহ.)-এর আদর্শ ফুটে উঠেছে।
ইমাম বুখারি (র.) খুব তীক্ষ্ণ মেধার অধিকারী ছিলেন। ফলে ছয় বছর বয়সেই পবিত্র কুরআন হিফজ (মুখস্থ) করে ফেলেন। দশ বছর বয়স থেকেই হাদিস মুখস্থ করা আরম্ভ করেন। ষোলো বছর বয়সেই তিনি হযরত আব্দুল্লাহ ইবনে মুবারক ও আল্লামা ওয়াকি-এর লেখা হাদিস গ্রন্থদ্বয় মুখস্থ করেন। অতঃপর তিনি তাঁর মা ও ভাইসহ হজ করতে পবিত্র মক্কা নগরীতে গমন করেন। সেখানে তিনি হিজাযের মুহাদ্দিসগণের কাছ থেকে হাদিস শাস্ত্রে শিক্ষা লাভ করেন।
ইমাম বুখারি দীর্ঘ ষোলো বছর সাধনা করে ৬ লক্ষ হাদিস থেকে পরীক্ষা-নিরীক্ষা করে ৭২৭৫টি হাদিস বুখারি শরিফে লিপিবদ্ধ। করেন। হাদিসবিশারদ ও উলামায়ে কেরাম ঐকমত্য পোষণ করেছেন যে, পৃথিবীতে আল-কুরআনের পর বুখারি শরিফই হলো সবচেয়ে বিশুদ্ধ গ্রন্থ।
ইমাম বুখারি দীর্ঘ সাধনা শেষে বুখারায় এলে তৎকালীন বাদশাহ খালিদ ইবনে আহমদের সাথে বিরোধ সৃষ্টি হয়। বাদশাহ ইমাম বুখারির ইলমে হাদিসের গভীর জ্ঞানের কথা শুনে তাঁর কাছ থেকে হাদিস শোনার জন্য তাঁকে রাজ দরবারে ডেকে পাঠালেন। ইমাম বুখারি বললেন, &quot;আমি হাদিসকে রাজ দরবারে নিয়ে অপমান করতে চাই না। তার প্রয়োজন হলে সে আমার ঘরে বা মসজিদে আসুক।&quot;
অতএব বলা যায়, উদ্দীপকের প্রধান অতিথির আলোচনায় প্রথমোক্ত ব্যক্তির মধ্যে ইমাম বুখারি (রহ.)-এর আদর্শ ফুটে উঠেছে।
ঘউদ্দীপকে প্রধান অতিথি যে দ্বিতীয় ব্যক্তি সম্পর্কে আলোচনা করেন, তিনি হলেন ইমাম আবু হানিফা (রহ.)। ইমাম আবু হানিফা (রহ.) সম্পর্কে প্রধান অতিথির মন্তব্য সঠিক বলে আমি মনে করি। মন্তব্যের সঠিকতা ইমাম আবু হানিফার জীবনাদর্শের আলোকে আমরা নিরূপণ করতে পারি।
ফিকাহ শাস্ত্রের জনক ইমাম আবু হানিফা (র.) ছিলেন তীক্ষ্ণ মেধার অধিকারী। সতেরো বছর বয়স থেকে জ্ঞান সাধনা আরম্ভ করলেও তিনি অতি অল্প দিনের মধ্যে হাদিস, তাফসির, ফিকাহ ইত্যাদি বিষয়ে 'গভীর পাণ্ডিত্য অর্জন করেন। তিনি ফিকাহশাস্ত্রের উদ্ভাবক ছিলেন। তিনি তাঁর চল্লিশজন ছাত্রের সমন্বয়ে 'ফিকাহ সম্পাদনা বোর্ড' গঠন করেন। এই বোর্ড দীর্ঘ বাইশ বছর কঠোর সাধনা করে ফিকাহকে একটি পূর্ণাঙ্গ শাস্ত্র হিসেবে রূপ দান করেন। পরবর্তীতে তিনি বোর্ডের চল্লিশজন সদস্য হতে দশজনকে নিয়ে একটি বিশেষ বোর্ড গঠন করেন। ফিকাহশাস্ত্র প্রচার ও প্রসারের ক্ষেত্রে এই বোর্ডের অবদান সবচেয়ে বেশি। তিনি ছিলেন যুগশ্রেষ্ঠ আলেম, আবিদ ও বুদ্ধিমান।
ফিকাহ শাস্ত্রের জনক ইমাম আবু হানিফা (র.) ছিলেন তীক্ষ্ণ মেধার অধিকারী। সতেরো বছর বয়স থেকে জ্ঞান সাধনা আরম্ভ করলেও তিনি অতি অল্প দিনের মধ্যে হাদিস, তাফসির, ফিকাহ ইত্যাদি বিষয়ে 'গভীর পাণ্ডিত্য অর্জন করেন। তিনি ফিকাহশাস্ত্রের উদ্ভাবক ছিলেন। তিনি তাঁর চল্লিশজন ছাত্রের সমন্বয়ে 'ফিকাহ সম্পাদনা বোর্ড' গঠন করেন। এই বোর্ড দীর্ঘ বাইশ বছর কঠোর সাধনা করে ফিকাহকে একটি পূর্ণাঙ্গ শাস্ত্র হিসেবে রূপ দান করেন। পরবর্তীতে তিনি বোর্ডের চল্লিশজন সদস্য হতে দশজনকে নিয়ে একটি বিশেষ বোর্ড গঠন করেন। ফিকাহশাস্ত্র প্রচার ও প্রসারের ক্ষেত্রে এই বোর্ডের অবদান সবচেয়ে বেশি। তিনি ছিলেন যুগশ্রেষ্ঠ আলেম, আবিদ ও বুদ্ধিমান।
পরিশেষে বলা যায়, প্রধান অতিথির আলোচনায় দ্বিতীয় ব্যক্তি সম্পর্কে যে আলোচনা করা হয়েছে, তা যথার্থ হিসেবে বিবেচিত।


Explanation:


Sub-Questions:

================================================================================
Question #9 (ID: 790912)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মেয়র নোমান নির্বাচনে বিজয়ী হয়ে প্রথম সভায় বললেন, আমার পৌর এলাকার বর্ণ-গোত্র, সম্প্রদায় নির্বিশেষে তোমরা সকলেই সমান। তোমরা ধর্ম নিয়ে বাড়াবাড়ি করবে না। তাঁর বন্ধু জনার কামাল ইউপি চেয়ারম্যান নির্বাচিত হওয়ার পর বললেন, ততদিন তোমরা আমাকে অনুসরণ করবে যতদিন আমি আল্লাহ ও তাঁর রাসুল (স.)-কে অনুসরণ করব।

Options:
ক. মদিনা সনদ কী?
খ. ইসলামের খেদমতে হযরত উসমান (রা.)-এর অবদান ব্যাখ্যা কর।
গ. মেয়র নোমান সাহেবের বক্তব্য কোন মহামানবের বক্তব্যের সাথে সাদৃশ্যপূর্ণ? ব্যাখ্যা কর।
ঘ. জনাব কামালের বক্তব্য যে খলিফার বক্তব্যের সাথে সাদৃশ্যপূর্ণ তা চিহ্নিতপূর্বক ইসলামে তার অবদান মূল্যায়ন কর।।


Correct Answer: 

Solution:
কহিজরতের পর হযরত মুহাম্মদ (স.) মদিনায় একটি ইসলামি রাষ্ট্র গঠনের পরিকল্পনা করতে গিয়ে সকল গোত্রের নেতাদের সাথে বৈঠক করে একটি লিখিত সনদ প্রণয়ন করেন, যা ইসলামের ইতিহাসে 'মদিনা সনদ' নামে পরিচিত।
খহিজরতের পর হযরত মুহাম্মদ (স.) মদিনায় একটি ইসলামি রাষ্ট্র গঠনের পরিকল্পনা করতে গিয়ে সকল গোত্রের নেতাদের সাথে বৈঠক করে একটি লিখিত সনদ প্রণয়ন করেন, যা ইসলামের ইতিহাসে 'মদিনা সনদ' নামে পরিচিত।
হযরত উসমান (রা.)-এর খিলাফতকালে আরবের বিভিন্ন এলাকার লোকজন বিভিন্ন উপভাষায় পবিত্র কুরআন তিলাওয়াত করত। এমতাবস্থায় তিনি কুরআন সংকলনের ব্যবস্থা গ্রহণ করেন। এ কারণে তাকে জামিউল কুরআন বা কুরআন সংকলনকারী বলা হয়।
গগজনাব নোমান সাহেবের বক্তব্য হযরত মুহাম্মদ (স.)-এর বিদায় হজের ভাষণের সাদৃশ্য রয়েছে।
বিদায় হজের ভাষণের এক পর্যায়ে মহানবি (স.) বলেন, &quot;মনে রেখ! দেশ, বর্ণ-গোত্র, সম্প্রদায় নির্বিশেষে সকল মুসলমান সমান। আজ থেকে বংশগত শ্রেষ্ঠত্ব বিলুপ্ত হলো। শ্রেষ্ঠত্বের একমাত্র মাপকাঠি হলো আল্লাহভীতি ও সৎকর্ম। সে ব্যক্তিই সবচাইতে সেরা, যে নিজের সৎকর্ম দ্বারা শ্রেষ্ঠত্ব অর্জন করে।&quot; এছাড়া তিনি এ ভাষণে আরও বলেন, &quot;ধর্ম নিয়ে বাড়াবাড়ি করো না; পূর্বের অনেক জাতি একারণেই ধ্বংস হয়েছে। নিজ যোগ্যতা বলে ক্রীতদাস যদি নেতা হয় তার অবাধ্য হবে না। বরং তার আনুগত্য করবে।&quot;
মহানবি (স.)-এর ভাষণের উপরিউক্ত অংশবিশেষের সাথে আমরা মেয়র নোমান সাহেবের বক্তব্যের সাদৃশ্য দেখতে পাই। অতএব বলা যায়, মেয়র নোমান সাহেবের বক্তব্য মহানবি (স.)-এর বক্তব্যের সাথে সাদৃশ্যপূর্ণ।
ঘজনাব কামালের সাহেবের বক্তব্য হযরত আবু বকর (রা.)-এর বক্তব্যের সাথে সাদৃশ্যপূর্ণ। ইসলামের সেবায় এ খলিফা গুরুত্বপূর্ণ অবদান রাখেন।
হযরত আবু বকর সিদ্দিক (রা.)-এর শাসন সর্বকালের শাসকদের জন্য আদর্শ। খলিফা নির্বাচিত হয়ে তিনি জনতার উদ্দেশে বললেন, &quot;যতদিন আমি আল্লাহ ও তাঁর রাসুল (স.)-এর অনুসরণ করি, ততদিন তোমরা আমার অনুসরণ করবে এবং আমাকে সাহায্য করবে। আর ভুল পথে চললে তোমরা আমাকে সাথে সাথে সংশোধন করে দেবে...।&quot; অতএব বলা যায়, মেয়র নোমান সাহেবের বক্তব্য হযরত আবু বকর (রা.)-এর বক্তব্যের সাথে সাদৃশ্যপূর্ণ।
হযরত আবু বকর সিদ্দিক (রা.)-এর শাসন সর্বকালের শাসকদের জন্য আদর্শ। মহানবি হযরত মুহাম্মদ (স.)-এর ইন্তেকালের পর মুসলিম রাষ্ট্রে কতিপয় সমস্যা দেখা দেয়। কেউ কেউ মিথ্যা নবুয়তের দাবি করে, কতিপয় লোক যাকাত দিতে অস্বীকার করে, আবার কতিপয় লোক ইসলাম ত্যাগ করে। হযরত আবু বকর (রা.) অত্যন্ত দৃঢ়তার সাথে এসব মোকাবিলা করেন, ইসলাম ও ও' মুসলমানদের বিশৃঙ্খলা থেকে রক্ষা করেন। এছাড়া ইয়ামামার যুদ্ধে কুরআনের অনেক হাফিয শাহাদাতবরণ করেন। এতে কুরআন বিলুপ্তির আশঙ্কা দেখা দিলে তিনি পবিত্র কুরআনকে একত্র করে গ্রন্থাকারে প্রকাশ করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের 'ত্রাণকর্তা' বলা হয়।


Explanation:


Sub-Questions:

================================================================================
Question #10 (ID: 790913)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কামাল সাহেব একজন জনপ্রতিনিধি। জুমার সালাতের পূর্বে এক সংক্ষিপ্ত বক্তব্যে তিনি বললেন, যতদিন আমি ইসলামের অনুসরণ করি, ততদিন তোমরা আমার কাজে সহযোগিতা করবে। ভুল করলে সংশোধন করে দিবে। তিনি এলাকার রাস্তাঘাট ও ধর্মীয় প্রতিষ্ঠান প্রতিষ্ঠায় স্বীয় ব্যবসায় থেকে এক মাসের অর্জিত অর্থ পুরোটাই দান করে দেন। জামাল সাহেব এলাকার মানুষের পানির, তীব্র সংকট দূর করার উদ্দেশ্যে দশটি টিউবওয়েল স্থাপন করেন। তার সহধর্মিণী মিসেস সানজিদা ব্যক্তিগত জীবনে সংসারের সকল কাজ নিজ হাতে সম্পাদন করেন।

Options:
ক. জীবনাদর্শ কী?
খ. হিলফুল ফুযুল গঠনের উদ্দেশ্য ব্যাখ্যা কর।
গ. কামাল সাহেবের চরিত্রে কার আদর্শ প্রতিফলিত হয়েছে? ব্যাখ্যা কর।
ঘ. মিসেস সানজিদার কাজের মাধ্যমে কোন মহীয়সী রমণীর আদর্শের সাথে মিল পাওয়া যায় তা উল্লেখ করে জামাল সাহেবের কর্ম হযরত উসমান (রা.)-এর জীবনাদর্শের আলোকে মূল্যায়ন কর।


Correct Answer: 

Solution:
কমানুষের সামগ্রিক জীবন সুন্দর ও সফল করতে যেসব মনীষীর জীবনকর্ম অনুসরণ করা হয় তা-ই হলো জীবনাদর্শ।
খমহানবি (স.) আরবের শান্তিকামী যুবকদের নিয়ে 'হিলফুল ফুযুল' (শান্তি সংঘ) গঠন করেন। এই সংঘের উদ্দেশ্য ছিল আর্তের সেবা, অত্যাচারীকে প্রতিরোধ ও অত্যাচারিতকে সাহায্য করা, শান্তিশৃঙ্খলা প্রতিষ্ঠা করা এবং গোত্রে গোত্রে শান্তি, সম্প্রীতি বজায় রাখা। বর্তমান আধুনিক বিশ্বে জাতিসংঘ থেকে শুরু করে বিভিন্ন শান্তি সংঘ হযরত মুহাম্মদ (স.)-এর ওই হিলফুল ফুযুলের কাছে অনেকাংশে ঋণী। তারাও হিলফুল ফুযুলের মতো যুদ্ধ বন্ধ করে সমাজে শান্তিশৃঙ্খলা প্রতিষ্ঠা করতে সচেষ্ট।
গউদ্দীপকে বর্ণিত কামাল সাহেবের চরিত্রে ইসলামের প্রথম খলিফা হযরত আবু বকর (রা.)-এর আদর্শ প্রতিফলিত হয়েছে।
মহানবি (স.)- এর ইন্তেকালের পর আবু বকর (রা.) খলিফা নির্বাচিত হয়ে জনতার উদ্দেশে বললেন, &quot;যতদিন আমি আল্লাহ ও তাঁর রাসুল (স.)-এর অনুসরণ করি ততদিন তোমরা আমার অনুসরণ করবে এবং আমাকে সাহায্য করবে। আর ভুল পথে চললে তোমরা আমাকে সাথে সাথে সংশোধন করে দেবে।&quot; হযরত আবু বকর (রা.) মহানবি (স.)-এর একজন খুব ঘনিষ্ঠ সহচর ছিলেন। ইসলামের খিদমতে তাঁর অবদান অপরিসীম। তাবুক যুদ্ধের সময় তিনি তাঁর সমুদয় সম্পত্তি আল্লাহর রাস্তায় ব্যয় করেন। সত্য ও ন্যায় প্রতিষ্ঠায় এরূপ সর্বস্ব ব্যয়ের দৃষ্টান্ত ইতিহাসে বিরল। তিনি খলিফা নির্বাচিত হওয়ার পরও ব্যবসা করতেন এবং নিজ হাতের উপার্জন খেতেন। পরবর্তীতে মুসলমানদের দাবির মুখে তিনি রাষ্ট্রীয় কোষাগার থেকে সামান্য ভাতা নিতেন।
উদ্দীপকের কামাল সাহেবও একজন জনপ্রতিনিধি। আবু বকর (রা.) খলিফা নির্বাচিত হয়ে যে ভাষণ দিয়েছিলেন, কামাল সাহেবও জুমার সালামের পূর্বে অনুরূপ ভাষণ দিয়েছেন। আবু বকর (রা.) যেমন তাবুক যুদ্ধে সমুদয় সম্পত্তি দান করেন, তেমনি কামাল সাহেবও রাস্তাঘাট ও ধর্মীয় প্রতিষ্ঠান প্রতিষ্ঠায় তার অর্জিত সম্পদের পুরো অর্থ ব্যয় করেন। তাই বলা যায়, কামাল সাহেবের কাজে হযরত আবু বকর (রা.)-এর আদর্শ প্রতিফলিত হয়েছে।
ঘমিসেস সানজিদার কাজের মাধ্যমে রাসুল (স.) এর আদরের কন্যা এবং হযরত আলী (রা.)-এর স্ত্রী হযরত ফাতিমা (রা.)-এর আদর্শের মিল পাওয়া যায়। হযরত ফাতিমা (রা.)-এর বাসায় কোনো কাজের লোক ছিল না। তিনি নিজ হাতে জাতা পিষে গম গুঁড়ো করতেন ও রুটি তৈরি করতেন। উদ্দীপকের মিসেস সানজিদা ও ব্যক্তিগত জীবনে সংসারের সকল কাজ নিজ হাতে সম্পাদন করেন। সুতরাং তার কাজের সাথে হযরত ফাতিমা (রা.)-এর আদর্শের মিল রয়েছে। জামাল সাহেবের কর্মটি হলো তার এলাকার মানুষের পানির তীব্র সংকট দূর করার উদ্দেশ্যে দশটি টিউবওয়েল স্থাপন করেন। ইসলামের তৃতীয় খলিফা হযরত উসমান (রা.) ছিলেন আরবের শ্রেষ্ঠ ধনী। তিনি ইসলাম গ্রহণের পর ইসলাম ও মানবতার সেবায় অকাতরে তাঁর সম্পদ ব্যয় করেন। মদিনার অধিবাসীদের পানির অভাব দূর করার জন্য তিনি ১৮০০০ দিনার (স্বর্ণমুদ্রা) ব্যয় করে একটি কূপ ক্রয় করে তাওয়াফ করে দেন। মদিনায় দুর্ভিক্ষ দেখা দিলে তিনি মদিনাবাসীদের মাঝে ত্রাণ হিসেবে খাবার বিতরণ করেন। মসজিদে নববিতে মুসল্লিদের স্থান সংকুলান না হওয়ায় তিনি সম্পূর্ণ ব্যক্তিগত খরচে মসজিদ সম্প্রসারণ করেন। তাবুক যুদ্ধের সময় তিনি ৩০০০০ সৈন্যের এক-তৃতীয়াংশের ব্যয়ভার বহন করেন। এ যুদ্ধে তিনি একাই এক হাজার উট দান করেন। এছাড়াও সাতটি ঘোড়া ও ১ হাজার দিনার মহানবি হযরত মুহাম্মদ (স.)-এর দরবারে দান করেন। তাঁর আদর্শে অনুপ্রাণিত হয়ে জামাল সাহেবও মানুষের কল্যাণে দশটি টিউবওয়েল স্থাপন করেছিলেন।


Explanation:


Sub-Questions:

