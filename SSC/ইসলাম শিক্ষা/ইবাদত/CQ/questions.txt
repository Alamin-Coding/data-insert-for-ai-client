================================================================================
Question #1 (ID: 790889)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
১০ম শ্রেণির ইসলাম শিক্ষা বিষয়ের শিক্ষক জনাব আবুল কালাম শ্রেণিতে পাঠদানের সময় বলেন, ইসলামে এমন একটি ইবাদত আছে- যার দ্বারা আত্মা পরিশুদ্ধ হয়, ইমান মজবুত হয় এবং যা স্বাস্থ্যের জন্য উপকারী। কালাম সাহেবের বন্ধু রফিক একজন শিল্পপতি। তিনি যথাসময়ে কর্মীদের বেতন-ভাতাদি পরিশোধ করেন। তার কার্যক্রম দেখে এলাকার মসজিদের ইমাম সাহেব বলেন, রফিক সাহেবের নীতিটি মহানবি (স.)-এর একটি আদর্শ।

Options:
ক. ইসলাম কী?
খ. &quot;ছাত্র-শিক্ষক সম্পর্ক হলো আত্মার সম্পর্ক&quot;- ব্যাখ্যা কর।
গ. কালাম সাহেব কোন ইবাদতের কথা বলেছেন? ব্যাখ্যা কর।
ঘ. রফিক সাহেবের কর্মটি শনাক্তপূর্বক ইমাম সাহেবের মন্তব্যের যথার্থতা নিরূপণ কর।


Correct Answer: 

Solution:
কশরিয়তের পরিভাষায়, আল্লাহ তায়ালার প্রতি আন্তরিকভাবে বিশ্বাস স্থাপন করে তাঁর নিকট পরিপূর্ণভাবে আত্মসমর্পণ করা, বিনা দ্বিধায় তাঁর যাবতীয় আদেশ নিষেধের আনুগত্য করা এবং তাঁর দেওয়া বিধান ও হযরত মুহাম্মদ (স.)-এর দেখানো পথ অনুসারে জীবনযাপন করাকে ইসলাম বলা হয়।
খছাত্র-শিক্ষক সম্পর্ক হলো আত্মার সম্পর্ক। এটি পিতা-পুত্রের সম্পর্কের ন্যায়। পিতা যেমন সর্বদা পুত্রের কল্যাণ কামনা করেন ও তাকে কল্যাণের পথে চলতে উদ্বুদ্ধ করেন, শিক্ষকও তেমনি তাঁর ছাত্রের কল্যাণ কামনা করেন ও তাকে সৎ পথ দেখান। পুত্র তার পিতা থেকে সম্পদের উত্তরাধিকারী হয়, অন্যদিকে ছাত্রও তার শিক্ষক থেকে জ্ঞানের উত্তরাধিকারী হয়। পুত্র যেমন পিতা থেকে প্রাপ্ত সম্পদের পরিচর্যা করে বড় সম্পদশালী হতে পারে, শিক্ষার্থীও তেমনি শিক্ষক থেকে প্রাপ্ত জ্ঞান সমৃদ্ধ করে বড় জ্ঞানী হতে পারে।
গইসলাম শিক্ষা বিষয়ের শিক্ষক জনাব আবুল কালাম সাহেব যে ইবাদাতের কথা বলেছেন, সেটি হচ্ছে সালাত বা নামায।

একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে। ইমান মজবুত হয়, আত্মা পরিশুদ্ধ হয়। মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য অত্যন্ত উপকারী। সালাতের গুরুত্ব সম্পর্কে রাসুল (স.) বলেছেন, &ldquo;যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নূর হবে।&rdquo; (তাবারানি)
একদা হযরত মুহাম্মদ (স.) তাঁর সাহাবিদের লক্ষ করে বললেন, &ldquo;যদি কারও বাড়ির পাশ দিয়ে একটি নদী প্রবাহিত হয় এবং কোনো লোক দৈনিক পাঁচবার ঐ নদীতে গোসল করে, তাহলে কি তার শরীরে কোনো ময়লা থাকবে? সাহাবিগণ উত্তরে বললেন, 'না' হে আল্লাহর রাসুল! তখন মহানবি (স.) বললেন- পাঁচ ওয়াক্ত সালাত ঠিক তেমনি তার (সালাত আদায়কারীর) গুনাহসমূহ দূর করে দেয়।&rdquo;

অতএব বলা যায়, কালাম সাহেব যে ইবাদাতের কথা বলেছেন, সেটি হচ্ছে সালাত; যা আমাদের আত্মা পরিশুদ্ধ করে, ইমান মজবুত করে এবং স্বাস্থ্যেরও উপকার করে।
ঘরফিক সাহেবের কর্মটি হচ্ছে শ্রমিকের অধিকার রক্ষা। এ সম্পর্কে মসজিদের ইমাম সাহেবের মন্তব্য যথার্থ।
শ্রমিকের মর্যাদা ও অধিকার সম্পর্কে হযরত মুহাম্মদ (স.) দিকনির্দেশনা দিয়েছেন। খুব দ্রুত শ্রমিকের পারিশ্রমিক আদায়ের ব্যাপারে ইসলামের বিধান সুস্পষ্ট। হযরত মুহাম্মদ (স.) বলেছেন-
أعطوا الْأَجِيرَ أَجْرَهُ قَبْلَ أَنْ تَجِفَّ عَرَقُهُ
অর্থ : &quot;শ্রমিকের গায়ের ঘাম শানোর পূর্বেই তার পারিশ্রমিক দিয়ে
দাও।&rdquo;
অর্থ: &quot;শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।&rdquo; (ইবনে মাজাহ)

পারিশ্রমিক দিতে অকারণে বিলম্ব করা সমীচীন নয়। শ্রমিক যাতে তার শ্রমের সঠিক মূল্য পায় সে ব্যাপারে রাসুলুল্লাহ (স.) বলেছেন, &quot;মজুরের পারিশ্রমিক নির্ধারণ না করে তাকে কাজে নিয়োগ করো না।&rdquo; একইভাবে শ্রমিককেও তার মালিকের দেওয়া দায়িত্ব সঠিকভাবে পালন করার ব্যাপারে ইসলামে উৎসাহ দেওয়া হয়েছে। হযরত মুহাম্মদ (স.) বলেছেন, &quot;গোলাম (শ্রমিক) যখন তার মালিকের কাজ সুচারুরূপে করে এবং সুষ্ঠুভাবে আল্লাহর ইবাদত করে তখন সে দ্বিগুণ প্রতিদান পায়।&rdquo; (বুখারি ও মুসলিম)

পরিশেষে বলা যায়, শিল্পপতি রফিক সাহেব কর্তৃক যথাসময়ে কর্মীদের যথাসময়ে বেতন-ভাতাদি পরিশোধ করা শ্রমিক অধিকার রক্ষার উজ্জ্বল দৃষ্টান্ত। রফিক সাহেবের এ নীতিটি মহানবি (স.)-এর একটি আদর্শ। কাজেই এ সম্পর্কিত ইমাম সাহেবের মন্তব্যও যথার্থ।


Explanation:


Sub-Questions:

================================================================================
Question #2 (ID: 790890)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
নাফিস একজন ধনী ব্যক্তি। তিনি নিয়মিত সালাত আদায় করেন। । তিনি গত বছর হজও করেছেন। কিন্তু তিনি বছরান্তে তার সম্পদ থেকে - আল্লাহর নির্ধারিত অংশ নির্দিষ্ট খাতে দান করেন না। অপরদিকে তার - বন্ধু রফিক আজান শুনলে সকল কাজ রেখে একটি বিশেষ ইবাদতের প্রস্তুতি নেন এবং তা সম্পূর্ণ করেন। উক্ত ইবাদত প্রসঙ্গে তার পিতা বলেন, এটি মানুষকে আল্লাহর নৈকট্য লাভে সাহায্য করে।

Options:
ক. জিহাদ কী?
খ. ইসলামে ইলম অর্জন করা ফরজ কেন? ব্যাখ্যা কর।
গ. নাফিস কোন ধরনের ইবাদত পালন থেকে বিরত রয়েছে? ব্যাখ্যা কর।
ঘ. রফিকের পিতার মন্তব্যটির যথার্থতা বিশ্লেষণ কর।


Correct Answer: 

Solution:
কইসলামি পরিভাষায়, জানমাল, ইলম, আমল, লেখনী ও বক্তৃতার মাধ্যমে সত্য ও ন্যায় প্রতিষ্ঠায় আল্লাহর দীনকে (ইসলামকে) সমুন্নত করাই হলো জিহাদ।
খইলম হলো কোনো বস্তুর প্রকৃত অবস্থা উপলব্ধি করা। ইলম ব্যতীত ইসলামের বিধিবিধান উপলব্ধি করা ও জানা সম্ভব নয়। তাই ইসলাম জ্ঞানার্জনকে সকল মুসলিমের ওপর ফরজ (আবশ্যক) করা হয়েছে। এ প্রসঙ্গে মহানবি (স.) বলেছেন, &quot;ইলম (জ্ঞান) অন্বেষণ করা প্রত্যেক মুসলমানের ওপর ফরজ।&rdquo; (ইবনে মাজাহ) হযরত মুহাম্মদ (স.) অন্যত্র জ্ঞানার্জনকে উত্তম ইবাদত বলে অভিহিত করেছেন।
গনাফিস ফরজ ইবাদত যাকাত আদায় থেকে বিরত রয়েছে। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। নিসাব হলো ন্যূনতম সম্পদ, যা থাকলে যাকাত ফরজ হয়।

উদ্দীপকের নাফিস ধনী ব্যক্তি। তিনি নিয়মিত সালাত আদায় করেন এবং হজ পালন করেছেন। কিন্তু তিনি বছরান্তে তার সম্পদ থেকে আল্লাহর নির্ধারিত অংশ নির্দিষ্ট খাতে দান করেন না। তার এ শেষোক্ত ইবাদতটি যাকাত হিসেবে পরিগণিত। অতএব, নাফিস সাহেব যাকাত আদায় থেকে বিরত রয়েছেন। যাকাত আদায় না করার কারণে নাফিস সাহেব ফরজ ইবাদত লঙ্ঘন করছেন।
ঘউদ্দীপকের রফিকের পিতার মন্তব্য হলো- &ldquo;এটি মানুষকে আল্লাহর নৈকট্য লাভে সাহায্য করে।&quot; রফিকের পিতার এরূপ মন্তব্য যথার্থ হিসেবে বিবেচিত।

উদ্দীপকের রফিক আজান শুনলে সকল কাজ রেখে একটি বিশেষ ইবাদতের প্রস্তুতি নেন এবং তা সম্পূর্ণ করেন। আজানের পর প্রস্তুতি গ্রহণ করা এ ইবাদতটি হচ্ছে সালাত। একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে। ইমান মজবুত হয়, আত্মা পরিশুদ্ধ হয়। পরিশেষে বলা যায়, উদ্দীপকে রফিক আজানের পর সালাত আদায়ের প্রস্তুতি গ্রহণ করেন এবং সালাত আদায় করেন। সালাত মানুষকে আল্লাহর নৈকট্য অর্জনে সহায়তা করে। সুতরাং রফিকের পিতার মন্তব্য যথার্থ ও তাৎপর্যপূর্ণ।


Explanation:


Sub-Questions:

================================================================================
Question #3 (ID: 790891)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
নূর সাহেব এমন একটি ইবাদত পালন করেন, যার গুরুত্ব ইসলামে সর্বাধিক। ইবাদতটি মুসলিম ও কাফিরের মধ্যে পার্থক্যকারী। তাছাড়া এ ইবাদত কিয়ামতের দিন আদায়কারীর জন্য নূর হিসেবে পরিগণিত হবে। অপরদিকে, মামুন সাহেব প্রতিবছর দিনের বেলায় এমন এক ইবাদত পালন করেন, যার ফল আল্লাহ নিজ হাতে দেবেন বলে ঘোষণা করেছেন। উক্ত ইবাদত পালন করে তিনি অসহায় মানুষের ক্ষুধার জ্বালাও উপলব্ধি করতে পেরেছেন।

Options:
ক. &#39;ইমান&#39; কাকে বলে?
খ. &#39;ইমান ও ইসলাম পরস্পর পরিপূরক&#39;- ব্যাখ্যা কর।
গ. নূর সাহেবের পালনকৃত ইবাদতটির গুরুত্ব ব্যাখ্যা কর।
ঘ. মামুন সাহেবের পালনকৃত ইবাদতটি চিহ্নিতপূর্বক এর সামাজিক গুরুত্ব বিশ্লেষণ কর।


Correct Answer: 

Solution:
কশরিয়তের যাবতীয় বিধিবিধান অন্তরে বিশ্বাস করা, মুখে স্বীকার করা এবং তদনুযায়ী আমল করাকে ইমান বলে।
খইমান ও ইসলামের মধ্যে অত্যন্ত ঘনিষ্ঠ ও অবিচ্ছেদ্য সম্পর্ক বিদ্যমান। এদের একটি ব্যতীত অন্যটি কল্পনাও করা যায় না। ইমান ও ইসলামের সম্পর্ক গাছের মূল ও শাখা-প্রশাখার মতো। ইমান হলো গাছের শিকড় বা মূল, আর ইসলাম তার শাখা-প্রশাখা। মূল না থাকলে শাখা-প্রশাখা হয় না। আর শাখা-প্রশাখা না থাকলে মূল বা শিকড় মূল্যহীন। ইমান হলো অন্তরের সাথে সম্পৃক্ত। আর ইসলাম বাহ্যিক আচার-আচরণ ও কার্যাবলির সাথে সম্পৃক্ত। প্রকৃতপক্ষে, ইমান ও ইসলাম একটি অপরটির পরিপূরক।
গউদ্দীপকে নূয় সাহেবের পালনকৃত ইবাদতটির নাম হলো সালাত। সালাত একটি গুরুত্বপূর্ণ ইবাদত। এর গুরুত্ব ও তাৎপর্য অপরিসীম।

ইসলামের মূলভিত্তি ৫টি। সালাত তন্মধ্যে দ্বিতীয়। মহানবি (সা.) বলেন, সালাত দ্বীনের ভিত্তি। অন্যত্র তিনি বলেন, সালাত জান্নাতের চাবি। সালাত আদায় করতে গিয়ে বান্দা দৈনিক কমপক্ষে পাঁচবার শারীরিক ও মানসিক পবিত্রতা হাসিল করে আল্লাহর সান্নিধ্যে যায়। এতে তার ইমান বৃদ্ধি পায়। কুফর ও ইমানের মাঝে সালাত পার্থক্য সৃষ্টি করে। কারণ যে ব্যক্তি সালাত আদায় করে সে ইমানদার। আর যে সালাত পরিত্যাগ করে তার ইমান নেই। ইমানহীন ব্যক্তি কাফির। মহানবি (সা.) বলেছেন, &quot;ইসলাম ও কুফরের মাঝে পার্থক্য হলো সালাত পরিত্যাগ করা।&quot; সালাত আদায়ের সময় বান্দা তার উন্নত শির অবনত করে মহান আল্লাহর উদ্দেশে। ফলে তার প্রতি দাসত্ব ও আনুগত্যের পরম পরাকাষ্ঠা প্রদর্শিত হয়। রাসুল (সা.) বলেছেন, &quot;নামাজ বেহেশতের চাবি।&quot; সালাত মানুষকে পাপ-পঙ্কিলতা থেকে বাঁচিয়ে রাখে। আল্লাহ বলেছেন, &quot;নিশ্চয় সালাত মানুষকে অশ্লীল ও খারাপ কাজ থেকে বিরত রাখে।&rdquo; (সূরা-আল আনকাবুত : ৪৫) সালাত জামায়াতে আদায় করা সুন্নাতে মুয়াক্কাদা। এজন্য দৈনিক পাঁচবার মসজিদে মুসলমানরা একত্রিত হয়। ফলে এক অনুপম সামাজিক ঐক্য ও সংহতি সৃষ্টি হয়। প্রতিদিন পাঁচবার একত্রে সালাত আদায় করার ফলে মুসলমানদের মধ্যে হৃদ্যতা, সম্প্রীতি ও ভ্রাতৃত্ববোধ সৃষ্টি হয়।

সুতরাং মুমিন জীবনে সালাতের গুরুত্ব ও তাৎপর্য অত্যধিক, যা মুমিনের দুনিয়া ও আখিরাতের কল্যাণ সাধন করে।
ঘউদ্দীপকে বর্ণিত মামুন সাহেবের পালনকৃত ইবাদতটি হলো সাওম। সাওম অর্থ হলো বিরত থাকা, ইসলামি পরিভাষায় সুবহে সাদিক থেকে সূর্যাস্থ পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাকে সাওম বলে।

সামাজিক বিবেচনায় সাওম পালনের গুরুত্ব ও তাৎপর্য অপরিসীম সিয়াম পালনের ফলে ক্ষুধার দুঃসহ মর্মজ্বালা দরিদ্রদের মতো ধনীরাও অনুভব করে। আমির-ফকির, ছোটবড় সকলে একসাথে তারাবিহের নামায আদায় করে এবং ইফতার ও সাহরি খায়। এতে সামাজিক সাম্য প্রতিষ্ঠিত হয়। রোযা রাখার মাধ্যমে একজন বিত্তশালী ব্যক্তি একজন বুভুক্ষের ক্ষুধার যন্ত্রণা উপলব্ধি করে। এতে অসহায় দরিদ্রদের প্রতি তার সহানুভূতিবোধ জাগ্রত হয়। হাদিসে বর্ণিত হয়েছে, &quot;রোযাদারের সাথে কেউ ঝগড়া করতে আসলে সে যেন বলে দেয়, আমি রোযাদার।&rdquo; তাই সাওম পালনকারী নিজেকে সংঘর্ষ, সংঘাত থেকে সংযত রাখে। ফলে সমাজ থেকে মারামারি, ঝগড়া, বিশৃঙ্খলা ইত্যাদি দূর হয়। সাওম লোভ-লালসা, হিংসা-বিদ্বেষ, ক্ষোভ সবকিছুর অবসান ঘটায়। ফলে সামাজিক জীবনে কলুষতামুক্ত ও পরিচ্ছন্ন জীবনে উত্তম চরিত্র গঠনের প্রতিশ্রুতি লাভ করা যায়।

পরিশেষে বলা যায়, সাওমের সামাজিক গুরুত্ব ও তাৎপর্য অপরিসীম। এ রমযান মাসেই ধনীদের মাধ্যমে গরিবেরা বেশি উপকৃত হয়। সুতরাং সমাজ থেকে অভাব-অনটন দূরীভূত হওয়ার ক্ষেত্রেও সাওম বিশেষ একটি হাতিয়ার।


Explanation:


Sub-Questions:

================================================================================
Question #4 (ID: 790892)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ফারদিন ও ফারজানা দুই ভাইবোন। ফারদিন দীনি ইলম অর্জন করার জন্য ঢাকার একটি বিখ্যাত আলিয়া মাদ্রাসায় ভর্তি হতে আগ্রহী। 'সে কুরআন, হাদিস ও ফিকাহসহ যাবতীয় জ্ঞান অর্জন করে দেশের মানুষের সেবা করতে চায়। পক্ষান্তরে ফারজানা চিকিৎসা বিজ্ঞানে উচ্চতর ডিগ্রি অর্জন করে দেশের অসহায়, হতদরিদ্র মানুষ ও দেশের সার্বিক কল্যাণে কাজ করতে চান।

Options:
ক. ইবাদত কাকে বলে?
খ. জিহাদ ও সন্ত্রাসবাদ এক নয়- বুঝিয়ে লেখ।
গ. ফারদিন কোন ধরনের জ্ঞান অর্জনে আগ্রহী? মানবজীবনে এর প্রয়োজনীয়তা ব্যাখ্যা কর।
ঘ. ফারদিন ও ফারজানার জ্ঞানার্জনের বিষয় ভিন্ন হলেও তাদের উদ্দেশ্য এক ও অভিন্ন- বক্তব্যটি পক্ষে যুক্তি দাও।


Correct Answer: 

Solution:
কদৈনন্দিন জীবনে মানুষ মহান আল্লাহর আদেশ যেমন- সালাত, সাওম, হজ, যাকাত পালন করা এবং নিষেধ যেমন- সুদ, ঘুষ, বেপর্দা, বেহায়াপনা ইত্যাদি পরিহার করে চলাকে ইবাদত বলে।
খজিহাদ ও সন্ত্রাসবাদ এক নয়। বলা যায়, এ দুটি পরস্পর বিপরীত। রাজ্য জয়, ক্ষমতা দখল, সম্পদের লোেভ, খুন-খারাবি, লুটতরাজ এবং অন্যায় রক্তপাত জিহাদের উদ্দেশ্য নয়। বরং মানুষকে মানুষের দাসত্ব থেকে মুক্ত করে আল্লাহর দাসত্বে নিয়ে আসা এবং জুলুম ও শোষণের অবসান ঘটিয়ে ইনসাফ ও ন্যায়ের সুশীতল ছায়াতলে নিয়ে আসাই জিহাদের উদ্দেশ্য। মানুষকে সত্যনিষ্ঠ ও নৈতিকগুণে গুণান্বিত করাও জিহাদের অন্যতম উদ্দেশ্য। অন্যদিকে, বর্তমান যুগে জিহাদের নামে যেভাবে বোমাবাজি, জঙ্গিবাদ, খুন-খারাবি ও নিরীহ লোকজনকে হত্যা করে নৈরাজ্য সৃষ্টি করা হচ্ছে, তার সাথে ইসলামের কোনো সম্পর্ক নেই। বরং এটা সন্ত্রাসেরই নামান্তর।
গফারদিন ইসলামি জ্ঞানার্জনে দীনি ইলম অর্জনে আগ্রহী। ইলম দুই ভাগে বিভক্ত। যথা- (ক) দীনি ইলম (ধর্মীয় জ্ঞান) ও (খ) দুনিয়াবি ইলম (পার্থিব জ্ঞান)। দীনি ইলম বলতে সাধারণত ইসলাম ধর্ম সম্পর্কিত জ্ঞানকেই বোঝায়। যেমন- কুরআন, হাদিস, ফিকাহ, তাফসির ইত্যাদি বিষয়ের জ্ঞান।

ইসলামের দৃষ্টিতে প্রত্যেক মুসলমানের জন্য ইসলামের প্রাথমিক জ্ঞান থাকা আবশ্যক। তবে প্রত্যেক সম্প্রদায় বা দেশ থেকে এক দলকে অবশ্যই ইসলাম ধর্মের জ্ঞানে পণ্ডিত হতে হবে, অন্যথায় সকলকেই আল্লাহর নিকট পরকালে কৈফিয়ত দিতে হবে। মহান আল্লাহ বলেন, &quot;তাদের প্রত্যেক দলের একটি অংশ বের হয় না কেন, যাতে তারা দীন সম্বন্ধে জ্ঞান লাভ করতে পারে এবং তাদের সম্প্রদায়কে সতর্ক করতে পারে, যখন তারা তাদের নিকট ফিরে আসবে।&quot; (সূরা আত- তাওবা: ১২২)

অতএব বলা যায়, ফারদিন ইসলামি জ্ঞানার্জনে দীনি ইলম অর্জনে আগ্রহী। মানব জীবেনে দীনি ইলম অর্জনের প্রয়োজনীয়তা অপরিসীম।
ঘফারদিন ও ফারজানার জ্ঞানার্জনের বিষয় ভিন্ন হলেও তাদের উদ্দেশ্য এক ও অভিন্ন- বক্তব্যটি যৌক্তিক বলে আমি মনে করি।

ইলম দুই ভাগে বিভক্ত। যথা- (ক) দ্বীনি ইলম (ধর্মীয় জ্ঞান) ও (খ) দুনিয়াবি ইলম (পার্থিব জ্ঞান)। (ক) দীনি ইলম বলতে সাধারণত ইসলাম ধর্ম সম্পর্কিত জ্ঞানকেই বোঝায়। যেমন- কুরআন, হাদিস, ফিকাহ, তাফসির ইত্যাদি বিষয়ের জ্ঞান। (খ) দুনিয়াবি ইলম বলতে শুধু পার্থিব উন্নতির সাথে সম্পৃক্ত জ্ঞানকেই বোঝায়। যেমন- গণিত, বিজ্ঞান, ভূগোল, সাহিত্য, পদার্থ, রসায়ন ইত্যাদির জ্ঞান।

অন্যভাবে ইলমকে আবার দুভাগে ভাগ করা যায়। যথা- (ক) গ্রহণীয় জ্ঞান ও (খ) বর্জনীয় জ্ঞান। (ক) গ্রহণীয় জ্ঞান হলো যে জ্ঞান ইহকাল ও. পরকালে মানুষের কল্যাণে আসে। যেমন- নৈতিক জ্ঞান, চিকিৎসাবিজ্ঞান, প্রকৌশল, পদার্থ-রসায়নসহ সকল কল্যাণকর জ্ঞান। (খ) বর্জনীয় জ্ঞান হলো যে জ্ঞান মানুষের কোনো কল্যাণে আসে না বরং যার দ্বারা ইহকাল ও পরকালে অকল্যাণ সাধিত হয়। যেমন- অনৈতিক জ্ঞান, চুরি, ডাকাতি, অন্যায়, জুলুম, জঙ্গিবাদ ও সন্ত্রাসবাদ ইত্যাদি সম্পর্কে জ্ঞান লাভ করা।
উদ্দীপকে ফারদিন দীনি ইলম অর্জন করে মানুষের সেবা করতে চায়। অন্যদিকে, ফারজানা পার্থিব জ্ঞান অর্জন করে মানুষের সেবা করতে চায়। সুতরাং উভয়ের জ্ঞান অর্জনের উদ্দেশ্য হচ্ছে মানুষের সেবা করা ও মানবকল্যাণে ব্রতী হওয়া। সুতরাং বলা যায়, উভয়ের উদ্দেশ্য এক ও অভিন্ন।


Explanation:


Sub-Questions:

================================================================================
Question #5 (ID: 790893)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জনাব 'চ' একজন শিল্পপতি। তিনি কারখানার কর্মচারীদের মাসিক বেতন প্রতি মাসে না দিয়ে তিন থেকে চার মাস পর পরিশোধ করেন। এ সময় তিনি বেতনের টাকা অন্যত্র বিনিয়োগ করেন। ফলে কর্মচারীদের মাঝে অসন্তোষ লেগেই থাকে এবং উৎপাদনও আশানুরূপ হয় না। অপরদিকে, তার বড় ভাই জনাব 'ল' এ বছর একটি বিশেষ ইবাদত পালন করেন। তিনি পৃথিবীর প্রথম ঘর প্রদক্ষিণ ও বিশেষ দুটি প্রান্তরে অবস্থানসহ নির্দিষ্ট কার্যাবলি সম্পাদন করেন। পৃথিবীর বিভিন্ন ভাষার লোকদের সাথে মিলিত হওয়ার কারণে তার মাঝে বিশ্বভ্রাতৃত্বের চেতনা জাগ্রত হয়।

Options:
ক. ইলম কাকে বলে?
খ. &#39;যাকাত হলো ইসলামের সেতুবন্ধ&#39;- বুঝিয়ে লেখ।
গ. জনাব &#39;চ&#39;-এর কর্মকাণ্ডে কার নির্দেশ লঙ্ঘিত হয়েছে? পাঠ্যপুস্তকের আলোকে ব্যাখ্যা কর।
ঘ. জনাব &#39;ল&#39; কর্তৃক পালনকৃত ইবাদতটি চিহ্নিতপূর্বক ভ্রাতৃত্ববোধের অনুশীলনে এর গুরুত্ব বর্ণনা কর।


Correct Answer: 

Solution:
ককোনো বস্তুর প্রকৃত অবস্থা উপলব্ধি করাকেই ইলম বলা হয়।
খযাকাতকে ইসলামের সেতুবন্ধ বলা হয়। কারণ যাকাত ধনী ও গরিব শ্রেণির মাঝে সেতুর ন্যায় গড়ে দেয়। যখন যাকাত দেওয়ার জন্য ধনী শ্রেণি গরিব শ্রেণির কাছে যায় তখন তাদের মধ্যে ভাবের আদান-প্রদান হয়। তারা তাদের করুণ বেদনা জানাতে পারে। ফলে ধনী শ্রেণির মাঝে সহমর্মিতা জেগে ওঠে। তারা গরিবদের বন্ধু হয়ে যায়। এভাবে যাকাত উভয় শ্রেণির মাঝে সম্পর্ক জুড়ে দেওয়ায় যাকাতকে ইসলামের সেতুবন্ধ বলে।
গউদ্দীপকে বর্ণিত 'চ'-এর কর্মকাণ্ডে মহানবি (স.)-এর নির্দেশ লঙ্ঘিত হয়েছে।

শিল্পায়নের এ যুগে জীবনধারণের জন্য প্রত্যেক মানুষকেই একে অন্যের মুখাপেক্ষী হতে হয়। মালিকের সাথে শ্রমিকের সম্পর্ক অত্যন্ত নিবিড়। ইসলাম অধীনস্ত লোকদের সাথে উত্তম ব্যবহার করতে নির্দেশ দিয়েছে। মহান আল্লাহ বলেন, &quot;তোমাদের অধীনস্ত যারা আছে, তাদের প্রতি সদয় হয়।&rdquo; (সূরা নিসা : ৩৬)
মালিক ও শ্রমিকের মাঝে এক চমৎকার দৃষ্টান্ত আমরা হযরত আনাস (রা.)-এর জীবন থেকে পাই। মনিবের উচিত 'শ্রমিকের শক্তি ও সামর্থ্য বিচার করে তাকে কাজে দেওয়া। রাসুল (স.) বলেন, &quot;তাকে (শ্রমিককে) তার সাধ্য ও সামর্থ্যের বাইরে কোনো কাজ দেওয়া যাবে না।&rdquo; (মুসলিম) খুব দ্রুত শ্রমিকের পারিশ্রমিক আদায় করে দিতে হয়। রাসুল (স.) বলেন, &quot;শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।&rdquo; (ইবনে মাজাহ) পারিশ্রমিক দিতে অকারণে বিলম্ব করা সমীচীন নয়।

উদ্দীপকে আমরা দেখতে পাই, জনাব 'চ' তাঁর কারখানায় কর্মচারীদের মাসিক বেতন প্রতি মাসে পরিশোধ করেন না। সুতরাং তাঁর কর্মে ইসলামের নির্দেশ এবং মহানবি (স.)-এর আদেশ লঙ্ঘন হয়েছে।
ঘজনাব 'ল' কর্তৃক পালনকৃত ইবাদতটি হলো হজ।

'হজ'-এর আভিধানিক অর্থ হলো- সংকল্প করা, ইচ্ছা করা। ইসলামের পরিভাষায়, আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বায়তুল্লাহ (আল্লাহর ঘর) ও সংশ্লিষ্ট স্থানসমূহে যিয়ারত করাকে হজ বলে। প্রতিবছর সারাবিশ্ব থেকে লক্ষ লক্ষ মুসলমান পবিত্র হজ পালনের জন্য সৌদি আরবের বায়তুল্লাহতে গমন করেন। সেখানে মুসলমানদের বিশ্ব সম্মেলন হয়।

মুসলমানদের ঐক্য প্রতিষ্ঠায় হজের রয়েছে ব্যাপক ভূমিকা। ধনসম্পদ, বর্ণ-গোত্র ও জাতীয়তার দিক থেকে মানুষে মানুষে পার্থক্য থাকলেও হজ এসব ভেদাভেদ ভুলিয়ে মুসলমানদের ঐক্যবদ্ধ হতে শেখায়। হজ মুসলমানদের আদর্শিক ভ্রাতৃত্ববন্ধনে আবদ্ধ করে। রাজা-প্রজা, মালিক-ভৃত্য সকলকে সেলাইবিহীন একই কাপড় পরিধান করায়। একই উদ্দেশ্যে মহান প্রভুর দরবারে উপস্থিত করে সাম্যের প্রশিক্ষণ দেয়। হজ মানুষকে পারস্পরিক সম্প্রীতি ও শৃঙ্খলাবোধের শিক্ষা দিয়ে সহানুভূতিশীল করে গড়ে তোলে। ফলে মুসলমানদের মধ্যে ঐক্যবদ্ধ হওয়ার মানসিকতা তৈরি হয়। হজ বিশ্ব ভ্রাতৃত্ববোধে উদ্বুদ্ধ হয়ে ঐক্য প্রতিষ্ঠার আহ্বান জানায়। একে অপরের সাথে ভাব বিনিময়ের মাধ্যমে সমস্যা ও সম্ভাবনা তুলে ধরতে পারে এবং সহযোগিতার হাত বাড়াতে পারে। সকল মুসলিম জাতি সম্মিলিতভাবে বা ঐক্যবদ্ধ হলে অনেক কিছুই করা সম্ভব এ বোধ জাগ্রত হয়।

সুতরাং বলা যায়, উদ্দীপকে বর্ণিত জনাব 'ল' হজ পালন করেছেন, যা ইসলামের অন্যতম একটি স্তম্ভ।


Explanation:


Sub-Questions:

================================================================================
Question #6 (ID: 790894)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
রহমান সাহেব একজন বিত্তশালী ব্যক্তি। তিনি নিয়মিত নামাজ পড়েন ও রোজা রাখেন। কিন্তু তিনি নিজ আত্মীয়স্বজন ও প্রতিবেশীর খোঁজখবরও রাখেন না, আর্থিকভাবে কাউকে সাহায্য-সহযোগিতা করেন না। অন্যদিকে । তার বন্ধু রহিম সাহেব বছর শেষে তার অতিরিক্ত সম্পদের ৪০ ভাগের এক ভাগ গরিব আত্মীয় ও দরিদ্রদের মাঝে সুষ্ঠুভাবে বণ্টন করে দেন।

Options:
ক. ইবাদত কাকে বলে?
খ. হজের ওয়াজিব কাজগুলো লেখ।
গ. রহমান সাহেবের কর্মকান্ডে কোন প্রকার ইবাদত লঙ্ঘিত হয়েছে? ব্যাখ্যা কর।
ঘ. রহিম সাহেবের কাজটি চিহ্নিত করে এর অর্থনৈতিক ও ধর্মীয় গুরুত্ব বিশ্লেষণ কর।


Correct Answer: 

Solution:
কইসলামি পরিভাষায়, দৈনন্দিন জীবনের সকল কাজকর্মে আল্লাহ তায়ালার বিধিবিধান মেনে চলাকে ইবাদাত বলে।
খহজের ওয়াজিব ৭টি। যথা-

১. ৯ জিলহজ দিবাগত রাতে মুজদালিফা নামক স্থানে অবস্থান করা।
২. সাফা ও মারওয়া পাহাড়দ্বয়ের মাঝে সাঈ (দৌড়ানো) করা।
৩. ১০, ১১ ও ১২ জিলহজের পর্যায়ক্রমে মিনায় তিনটি নির্ধারিত স্থানে ৭টি করে কংকর (পাথর কণা) শয়তানের উদ্দেশে নিক্ষেপ করা।
৪. কুরবানি করা।
৫. মাথা কামানো বা চুল কেটে ছোট করা।
৬. বিদায়ী তাওয়াফ করা।
৭. দম দেওয়া।
গউদ্দীপকের রহমান সাহেবের কর্মকাণ্ডে হাক্কুল ইবাদ লঙ্ঘন হয়েছে। মানুষ সামাজিক জীব। সমাজবদ্ধ হয়ে বসবাস করতে গেলে মানুষের প্রতি মানুষের কিছু দায়িত্ব ও কর্তব্য পালন করতে হয়। ইসলাম যাকে হাক্কুল ইবাদ বলে পরিগণিত করে। যেমন- আত্মীয়-স্বজন, পাড়া প্রতিবেশীর সাথে সুসম্পর্ক রাখা, বিপদে-আপদে তাদের সাহায্য- সহযোগিতা করা, আর্থিকভাবে সমাজের বা পরিজন ও আত্মীয়দের মধ্যে কেউ অসচ্ছল ও অসহায় হলে তাদের আর্থিক সাহায্য প্রদান করা। কারও দুঃখে দুঃখী হওয়া, কারও সুখে সুখী হওয়া ইত্যাদি সব কাজই হাক্কুল ইবাদের অন্তর্ভুক্ত। উদ্দীপকে দেখা যায়, রহমান সাহেব বিত্তশালী ব্যক্তি হওয়া সত্ত্বেও তিনি আর্থিকভাবে কাউকে সাহায্য- 'সহযোগিতা করেন না এবং আত্মীয়-স্বজন ও পাড়া প্রতিবেশীর কোনো খোঁজখবর নেন না। যার মাধ্যমে তিনি হাক্কুল ইবাদের লঙ্ঘন করেছেন। আর তার নামাজ ও রোযা আদায়ের মাধ্যমে হাক্কুল্লাহ বা আল্লাহর হক ইবাদাতটি পালিত হয়েছে। সুতরাং রহমান সাহেবের কর্মকাণ্ডে হাক্কুল ইবাদের লঙ্ঘন হয়েছে।
ঘউদ্দীপকের রহিম সাহেবের কাজটিকে যাকাত আদায় হিসেবে চিহ্নিত করা যায়। যাকাত হলো কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০% হারে বা শতকরা ৪০ ভাগের এক ভাগ নির্দিষ্ট খাতে ব্যয় করাকে যাকাত বলে। উদ্দীপকে রহিম সাহেব তার অতিরিক্ত সম্পদের ৪০ ভাগের এক ভাগ গরিব আত্মীয় ও দরিদ্রদের মাঝে সুষ্ঠুভাবে বণ্টন করে দেন। যার ভাগ গরিব আত্মীয় ও দরিদ্রদের মাঝে সুষ্ঠুভাবে বণ্টন করে দেন। যার মাধ্যমে তিনি যাকাত আদায়ের শর্ত পূরণ করেন। যাকাতের অর্থনৈতিক ধর্মীয় গুরুত্ব অপরিসীম। যাকাতের মাধ্যমে সম্পদের প্রবাহ গতিশীল হয়। ধনীদের সম্পদ পুঞ্জীভূত না থেকে গরিবের হাতেও যায়। ফলে রাষ্ট্রের অর্থনীতি সচল হয়, উৎপাদন বৃদ্ধি পায় এবং বেকারত্ব হ্রাস পায়। মাথাপিছু আয় বাড়ে এবং অর্থনীতি শক্তিশালী হয়। অন্যদিকে যাকাতের ধর্মীয় গুরুত্বের অন্যতম দিক হলো যাকাত আদায় না করলে সে আর পরিপূর্ণ মুসলিম থাকতে পারে না। যাকাত অস্বীকার করা আল্লাহ ও তাঁর রাসুলকে অস্বীকার করার শামিল। যাকাত আদায় করা একটি ইবাদাত। যাকাত আদায় না করলে পরকালে কঠিন শাস্তি ভোগ করতে হবে। যাকাত আদায়ের মাধ্যমে মানুষের আত্মিক প্রশান্তি ও সম্পদের পবিত্রতা লাভ হয়।

অতএব বলা যায়, রহিম সাহেবের কাজটি হলো যাকাত আদায়।


Explanation:


Sub-Questions:

================================================================================
Question #7 (ID: 790886)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জনাব রাফি একজন বিত্তশালী ব্যক্তি। তিনি তার বাসার দারোয়ান, গাড়ির ড্রাইভার ও গৃহকর্মীর সাথে প্রায়ই খারাপ ব্যবহার করেন। তাদের পারিশ্রমিক যথাসময়ে পরিশোধ করেন না। নির্ধারিত কাজের অতিরিক্ত কাজ করালেও সহযোগিতা করেন না। বিষয়টি দীর্ঘদিন লক্ষ করে তাঁর স্ত্রী রাবেয়া বললেন, "মহান আল্লাহ মানুষ ছাড়াও, পশুপাখি, কীটপতঙ্গ, গাছপালা তথা সকল সৃষ্টির প্রতি সদয় ব্যবহার করার নির্দেশ প্রদান করেছেন। এতে মহান আল্লাহ খুবই খুশি হন।"

Options:
ক. &#39;সাওম&#39; কী?
খ. বর্জনীয় জ্ঞান বলতে কী বোঝানো হয়েছে? ব্যাখ্যা কর।
গ. জনাব রাফির কর্মকাণ্ডে কাদের অধিকার ক্ষুণ্ণ হয়েছে? ব্যাখ্যা<br />
কর।
ঘ. রাবেয়ার বক্তব্যটি সংশ্লিষ্ট হাদিসের আলোকে বিশ্লেষণ কর।


Correct Answer: 

Solution:
কসুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম।
খবর্জনীয় জ্ঞান হলো যে জ্ঞান মানুষের কোনো কল্যাণে আসে না। বরং যার দ্বারা ইহকাল ও পরকালে অকল্যাণ সাধিত হয়। যেমন- অনৈতিক জ্ঞান, চুরি, ডাকাতি, অন্যায়, যুলুম, জঙ্গিবাদ ও সন্ত্রাসবাদ ইত্যাদি সম্পর্কে জ্ঞান লাভ করা।
গউদ্দীপকে বর্ণিত জনাব রাফির কর্মকান্ডে শ্রমিকের অধিকার ক্ষুণ্ণ হয়েছে। জনাব রাফি একজন বিত্তশালী ব্যক্তি। তিনি তার অধীনস্থ শ্রমিকের যথাযথ মূল্যায়ন করেন না। তাদের পারিশ্রমিক যথাসময়ে দেন না। অথচ খুব দ্রুত শ্রমিকের পারিশ্রমিক আদায়ের ব্যাপারে ইসলামের বিধান সুস্পষ্ট। রাসুল (সা.) বলেন,-
&quot;শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।&rdquo; (ইবনে মাজাহ)

​​​​​​ জনাব রাফি তার শ্রমিকদের নির্ধারিত কাজের অতিরিক্ত কাজ করালেও সহযোগিতা করেন না। এ ব্যাপারে হাদিসে বর্ণিত হয়েছে, &quot;তাকে (শ্রমিককে) তার সাধ্য ও সামর্থ্যের বাইরে কোনো কাজ দেওয়া যাবে না।&quot; (মুসলিম) মনিবের উচিত তার শ্রমিকের শক্তি ও সামর্থ্য বিচার করে তাকে কাজ দেওয়া। জনাব রাফি শ্রমিকদের পারিশ্রমিক যথাযথ না দেওয়ার কারণে ইসলামের প্রতি অশ্রদ্ধা জ্ঞাপন করেছেন। অকারণে পারিশ্রমিক বিলম্ব করা সমীচীন নয়। মালিক-শ্রমিকের মাঝে এক চমৎকার দৃষ্টান্ত হযরত আনাস (রা.)-এর জীবন থেকে পাওয়া যায়। কাজেই দেশ ও জাতির কল্যাণে ইসলাম প্রদত্ত আদর্শ শ্রমনীতি অনুসরণ করা উচিত।
ঘউদ্দীপকে বর্ণিত রাবেয়ার বক্তব্য হলো- &quot;মহান আল্লাহ মানুষ ছাড়াও পশুপাখি, কীটপতঙ্গ, গাছপালা তথা সকল সৃষ্টির প্রতি সদয় । ব্যবহার করার নির্দেশ প্রদান করেছেন। এতে মহান আল্লাহ খুবই খুশি হন।&quot; এ বক্তব্যের মাধ্যমে তিনি মানবসেবার প্রতি উদ্বুদ্ধ করেছেন। মানবসেবা মানুষের উন্নত চরিত্রের পরিচায়ক। যে ব্যক্তি মানুষের সেবা করেন তিনি সমাজে বিশেষ মর্যাদার অধিকারী। মহান আল্লাহ এরূপ ব্যক্তি ভালোবাসেন, যিনি মানুষের সেবা, সাহায্য-সহযোগিতা করেন। আল্লাহ তায়ালাও তাঁকে সাহায্য ও দয়া করেন। মহানবি (সা.) বলেন, &quot;যে ব্যক্তি মানুষের প্রতি দয়া করে না আল্লাহ তার প্রতি দয়া করেন না।&rdquo; (বুখারি) অন্য হাদিসে বর্ণিত হয়েছে,

&quot;তোমরা পৃথিবীবাসীর প্রতি অনুগ্রহ কর, তাহলে যিনি আসমানে আছেন তিনি তোমাদের প্রতি দয়া করবেন।&quot; (তিরমিযি) অন্য হাদিসে আছে, &quot;বান্দা যতক্ষণ তার ভাইয়ের সাহায্যরত থাকে ততক্ষণ আল্লাহ তাকে সাহায্য করতে থাকেন।&quot; (মুসলিম) মালিক-শ্রমিকের বিষয়ে সাম্য প্রতিষ্ঠা ইসলামের বিধান। একজন অধীনস্থ কর্মচারীকে দৈনিক ৭০ বার ক্ষমা করা যেতে পারে। শ্রমিকের মর্যাদার বিষয়ে হাদিসে বর্ণিত হয়েছে, তারা (যারা শ্রমিক) তোমাদের ভাই। তাকে এমন কর্মভার দেবে না যা তারু ক্ষমতার বাইরে। এমন কাজ (ক্ষমতার বাইরের) হলে তাকে 'শ্রমিককে' সাহায্য করবে। (বুখারি ও মুসলিম)


Explanation:


Sub-Questions:

================================================================================
Question #8 (ID: 790887)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
শাবাব ও সানিদ দুই ভাই। শাবাব একটি বাণিজ্যিক প্রতিষ্ঠানের মালিক। শ্রমিকদের সঠিক মজুরি দিতে প্রায়ই তিনি গড়িমসি করেন। শ্রমিকরা তাদের ন্যায্য পারিশ্রমিক পেতে একদিন প্রতিষ্ঠানে প্রতিবাদস্বরূপ স্লোগান দেওয়া শুরু করেন। এতেও তার টনক নড়েনি। সানিদ একজন ডাক্তার। গরিবদের তিনি ফ্রি চিকিৎসা দেন। একদিন তার প্রাইমারি স্কুলের শিক্ষক চিকিৎসার জন্য তার কাছে আসলে তাকে দাঁড়িয়ে সম্মান জানিয়ে তার যথাযথ চিকিৎসাসেবা দেন। শিক্ষক সন্তুষ্ট হয়ে তার জন্য দোয়া করেন। এতেই সানিদ সন্তুষ্ট হন।

Options:
ক. শিক্ষা কাকে বলে?
খ. &quot;শ্রমিককে তার সাধ্য ও সামর্থ্যের বাইরে কোনো কাজ দেওয়া যাবে না।&quot;- বাণীটি ব্যাখ্যা কর।
গ. শাবাবের আচরণে কার আদর্শ লঙ্ঘিত হয়েছে? ব্যাখ্যা কর।
ঘ. সানিদ তার শিক্ষকের যোগ্য উত্তরসূরি। এ উক্তিটির আলোকে একজন আদর্শ শিক্ষার্থীর বৈশিষ্ট্য বিশ্লেষণ কর।


Correct Answer: 

Solution:
কসঞ্চিত জ্ঞান এবং অভিজ্ঞতাকে নিজের জীবনে সফলভাবে প্রয়োগ করাকেই শিক্ষা বলে।
খ&quot;শ্রমিককে তার সাধ্য ও সামর্থ্যের বাইরে কোনো কাজ দেওয়া যাবে না।&rdquo; এটি মুসলিম শরিফের হাদিস। মহানবি (স.)-এর অমিয় বাণী। মহানবি (স.)-এর এ বাণীর মাধ্যমে শ্রমিকের অধিকার প্রতিষ্ঠিত হয়েছে। ইসলাম কারও ওপর জোর জবরদস্তি করে তার সাধ্য ও সামর্থ্যের বাইরে কোনো কাজ চাপিয়ে দেওয়ার নীতিতে বিশ্বাসী নয়। রাসুল (স.) বলেছেন, &quot;তোমরা শ্রমিককে এমন কর্মভার দেবে না যা তার ক্ষমতার বাইরে। এমন কাজ (ক্ষমতার বাইরের) হলে তাকে (শ্রমিককে) যেন সাহায্য করে।&quot; (বুখারি ও মুসলিম) শ্রমিকের থেকে কোনো কাজের ভালো ফলাফল আশা করতে হলে তার সামর্থ্য অনুযায়ী কাজ প্রদান করা উচিত। সেটা মালিক ও শ্রমিক উভয়ের জন্যই কল্যাণময় হবে। সুতরাং শ্রমিকদের আল্লাহর সৃষ্টি মানুষ হিসেবে গণ্য। তাদের সাধ্য ও সামর্থ্য অনুযায়ী কাজ প্রদান করতে হবে। অতিরিক্ত কাজ দেওয়া হলে তার জন্য অতিরিক্ত বিনিময় ও নির্ধারণ করা উচিত।
গশাবাবের আচরণে রাসুল (স.)-এর আদর্শ লঙ্ঘিত হয়েছে। কারণ হযরত মুহাম্মাদ (স.) শ্রমিকের পারিশ্রমিক যথাসময়ে আদায়ের নির্দেশনা দিয়ে বলেছেন, &quot;শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।&rdquo; (ইবনে মাজাহ) পারিশ্রমিক দিতে অকারণে বিলম্ব করা সমীচীন নয়। শ্রমিক যাতে তার শ্রমের সঠিক মূল্য পায় সে ব্যাপারেও রাসুল (স.)-এর নির্দেশনা রয়েছে। উদ্দীপকে শাবাব একটি বাণিজ্যিক প্রতিষ্ঠানের মালিক। শ্রমিকদের মজুরি দিতে গড়িমসি করেন। শ্রমিকরা তাদের ন্যায্য পারিশ্রমিক পেতে একদিন প্রতিষ্ঠানে প্রতিবাদস্বরূপ স্লোগান দেওয়া শুরু করেন। এতেও তার টনক নড়েনি। এটা আসলে শ্রমিকদের ন্যায্য পাওনা সঠিকভাবে আদায় না করার ফসল। ইসলাম নির্দেশিত ও স্বীকৃত পন্থায় শ্রমিক অধিকার বাস্তবায়ন না হলে মালিক-শ্রমিক মনোমালিন্য দেখা দেয়। শ্রমিক অসন্তোষের কারণে কলকারাখানা অস্থিতিশীল হয়ে ওঠে।
ঘসানিদ তার শিক্ষার যোগ্য উত্তরসূরি। উক্তিটি সানিদের ক্ষেত্রে যথার্থ। কারণ উদ্দীপকের বর্ণনায় আমরা দেখতে পেয়েছি, সানিদ তার শিক্ষকের প্রতি প্রাপ্য সম্মান দেখিয়েছেন এবং মর্যাদা দিয়েছেন। একজন আদর্শ শিক্ষার্থীর যতগুলো বৈশিষ্ট্য রয়েছে তার মধ্যে অন্যতম হলো সে তার শিক্ষককে সম্মান করবে, সাধ্যমতো সেবা করবে। উদ্দীপকে সানিদ মানুষকে ফ্রি চিকিৎসাসেবা দেন, শিক্ষকের সম্মান করেন। সেবা করেন। একজন আদর্শ শিক্ষার্থী হিসেবে তাই তিনি যোগ্য উত্তরসূরি। আদর্শ শিক্ষার্থীর উল্লেখযোগ্য কিছু বৈশিষ্ট্য হলো শিক্ষকগণের আদেশ-নিষেধ মেনে চলা। সাক্ষাৎ হলে বিনয়ের সাথে সালাম দিয়ে তাদের খোঁজখবর নেওয়া। সব সময় শিক্ষকগণের সাথে নম্র, ভদ্র ও উত্তম আচরণ করা। জীবনের প্রতিটি ক্ষেত্রে শিক্ষকদের উত্তম শিক্ষা, মেনে চলা। কোনো অবস্থাতেই কারও সাথে অভদ্র আচরণ না করা। শ্রেণিকক্ষে বা অন্য কোথাও শিক্ষকের সাথে দেখা হলে সাথে সাথে দাঁড়িয়ে সম্মান করা। নিয়মিত পড়াশোনা করা ইত্যাদি।


Explanation:


Sub-Questions:

================================================================================
Question #9 (ID: 790888)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পাবনার চাপা মসজিদের ইমাম জুমার খুতবায় ইবাদত ও ইবাদতের প্রকারভেদ সম্পর্কে বিস্তারিত আলোচনা করলেন। ইমাম সাহেব 'হাক্কুল ইবাদ'-এর ওপর বিস্তারিত ব্যাখ্যা দেন। তিনি বলেন, মানুষ সৃষ্টির একমাত্র উদ্দেশ্য হলো আল্লাহ তায়ালার ইবাদত করা। এ প্রসঙ্গে তিনি আল্লাহর বাণী- "জিন ও মানবজাতিকে আমি আমার ইবাদতের জন্য সৃষ্টি করেছি” উল্লেখ করেন। প্রসঙ্গক্রমে সালাতের ধর্মীয় গুরুত্ব সম্পর্কে মুসল্লিদের সচেতন করেন।

Options:
ক. ইবাদত শব্দের অর্থ কী?
খ. ইবাদতের প্রকারভেদ উল্লেখপূর্বক ১ম প্রকার ইবাদতের ব্যাখ্যা কর।
গ. ইমাম সাহেবের বক্তব্য মানুষ সৃষ্টির একমাত্র উদ্দেশ্য কী?&nbsp;কুরআন ও হাদিসের আলোকে বিশ্লেষণ কর।
ঘ. ইমাম সাহেব মুসল্লিদের কিসের ধর্মীয় গুরুত্ব সম্পর্কে সচেতন করেন? ব্যাখ্যা কর।


Correct Answer: 

Solution:
কইবাদত শব্দের অর্থ দাসত্ব করা, নমনীয় হওয়া।
খইবাদত দুই প্রকার। যথা- (১) হাক্কুলাহ ও (২) হাক্কুল ইবাদ। হাক্কুল্লাহ হলো ইবাদতের বিশেষ ধরন। মহান আল্লাহর সাথে সম্পৃক্ত অধিকার বা কর্তব্যকে হাক্কুল্লাহ বা আল্লাহর অধিকার বলা হয়। সালাত, সাওম, যাকাত, হজ ইত্যাদি এ ধরনের ইবাদত হাক্কুল্লাহর অন্তর্গত।
গইমাম সাহেবের বক্তব্য অনুসারে মানুষ সৃষ্টির একমাত্র উদ্দেশ হলো আল্লাহ তায়ালার ইবাদত করা।
মানুষকে আল্লাহ তায়ালা ইবাদত করার জন্য সৃষ্টি করেছেন। দৈনন্দিন জীবনে মানুষ মহান আল্লাহর আদেশ যেমন- সালাত, সাওম, হজ, যাকাত, পালন করা এবং নিষেধ যেমন-সুদ, ঘুষ, বেপর্দা, বেহায়াপনা ইত্যাদি পরিহার করে চলাকে ইবাদত বলে। মানুষকে আল্লাহ তায়ালা &bull; ইবাদত করার জন্য সৃষ্টি করেছেন। মূলত ইবাদতের মাধ্যমে মহান আল্লাহর আনুগত্য ও দাসত্ব প্রকাশ করা হয়। এর মধ্যেই মানুষের কল্যাণ নিহিত রয়েছে। আল্লাহ তায়ালা মানুষকে তারই ইবাদতের জন্য সৃষ্টি করেছেন। এ সম্পর্কে পবিত্র কুরআনে তিনি বলেছেন,  &quot;জিন ও মানবজাতিকে আমি আমার ইবাদতের জন্যই সৃষ্টি করেছি।&quot; (সূরা আয যারিয়াত: ৫৬)

সুতরাং বলা যায়, উদ্দীপকে ইমাম সাহেবের বক্তব্যে মানবজাতি সৃষ্টির একমাত্র উদ্দেশ্য মহান আল্লাহর ইবাদত করার বিষয়টিই ফুটে উঠেছে।
ঘইমাম সাহেব সালাতের ধর্মীয় গুরুত্ব সম্পর্কে মুসল্লিদের সচেতন করেছেন।

সালাত অর্থ দোয়া, ক্ষমা প্রার্থনা ইত্যাদি। ইসলামি পরিভাষায়, আহকাম আরকানসহ নির্দিষ্ট সময়ে নির্ধারিত পদ্ধতিতে বিশেষ ইবাদত পালন করাকে সালাত বলে।
মহান আল্লাহ তায়ালা বলেন, &quot;সালাত মানুষকে অশ্লীল ও খারাপ কাজ। থেকে বিরত রাখে।&quot; (সূরা আল আনকাবুত : ৪৫)

মহানবি (স.) বলেছেন, &quot;কিয়ামতের দিন আল্লাহ তায়ালা সর্বপ্রথম সালাতের হিসাব নেবেন।&rdquo; (তিরমিযি)।

সালাত মানুষকে মহান আল্লাহর নৈকট্য অর্জনে সহায়তা করে। আত্মা পরিশুদ্ধ হয়, কিয়ামতের দিন ওই সালাত তার জন্য নূর হবে। রাসুল (সা.) বলেন, &quot;যে ব্যক্তি মনোযোগসহ সালাত আদায় করে, কিয়ামতের দিন ওই সালাত তার জন্য নূর হবে।&quot; (তাবারানি) সালাতের ফলে দৈনিক পাঁচবার মুসলমানগণ এক স্থানে মিলিত হওয়ার সুযোগ পায়, একে অপরের খোঁজখবর নিতে পারে, সুখে- দুঃখে সহযেগিতা করতে পারে। ফলে সালাত আদায়কারীদের মধ্যে সাম্য ও ঐক্য সৃষ্টি হয়। সালাত আদায়ের মাধ্যমে মানুষ পারস্পরিক সকল মতপার্থক্য ভুলে একসাথে কাজ করার শিক্ষা পায়। নিয়মতান্ত্রিক ও পরিচ্ছন্ন জীবনযাপনে উদ্বুদ্ধ হয়, জীবনকে সুন্দর করে গড়ে তুলতে মনোযোগী হয়।

অতএব বলা যায়, ইমাম সাহেবের সালাত সম্পর্কে মুসল্লিদের সচেতন করার এবং সালাতের গুরুত্ব সম্পর্কে আলোচনার বিষয়টি যথার্থ।


Explanation:


Sub-Questions:

