================================================================================
Question #1 (ID: 790895)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আসিফ দ্রুত বাড়ি ফেরার জন্য দ্বিগুণ ভাড়া দিয়ে রংপুর হতে সৈয়দপুরগামী বিরতিহীন গাড়িতে উঠেন কিন্তু গাড়ির চালক রাসেল বেশি টাকার আশায় তার কথা রক্ষা না করে বিভিন্ন স্থানে থেমে যাত্রী উঠায়। ক্ষুব্ধ হয়ে সাহেদ নামে একজন যাত্রী পথেই নামতে গিয়ে মাথায় আঘাতপ্রাপ্ত হয়ে অজ্ঞান হয়ে পড়লে অন্য একজন পথযাত্রী জনাব জাহিদ তাকে দ্রুত হাসপাতালে ভর্তি করে প্রয়োজনীয় চিকিৎসা শেষে তাকে বাড়িতে পৌছে দিলেন। তার মা ঘটনাটি শুনে বললেন, মানুষ যতক্ষণ অন্যের সাহায্য করবে, আল্লাহ ততক্ষণ তার প্রতি রহমত বর্ষণ করতে থাকবেন।

Options:
ক. তাকওয়া কী?
খ. তাকদিরে বিশ্বাসের প্রয়োজনীয়তা ব্যাখ্যা কর।
গ. রাসেলের কর্মকাণ্ডে আখলাকে হামিদাহর কোন গুণটি অনুপস্থিত? ব্যাখ্যা কর।
ঘ. জনাব জাহিদের কর্মকাণ্ড চিহ্নিত করে তার ফলাফল বিশ্লেষণ কর।


Correct Answer: 

Solution:
কতাকওয়া হলো সকল প্রকার পাপাচার থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করা।
খপূর্ণাঙ্গ ইমানদার হওয়ার জন্য তাকদিরে বিশ্বাসের প্রয়োজন। পবিত্র কুরআন ও হাদিসে ইমানের মৌলিক বিষয়গুলো বিস্তৃতভাবে বর্ণনা করা হয়েছে। আর ইমানের মুফাসসালে বিষয়গুলো একত্রে বর্ণিত হয়েছে। ইমানের মৌলিক বিষয় মোট ৭টি। এর মধ্যে তাকদিরে বিশ্বাস অন্যতম। ইমানের মৌলিক ৭টি বিষয়ের প্রতি সুদূর আস্থা ও বিশ্বাস রাখতে হবে। এর কোনো একটির প্রতিও সন্দেহ।যা অবিশ্বাস থাকলে ইমানদার হওয়া যাবে না। তাই অন্যান্য বিষয়ের সাথে তাকদিরের প্রতিও বিশ্বাস রাখতে হবে।
গতারাসেলের কর্মকান্ডে আখলাকে হামিদার 'ওয়াদা পালন' গুণটি অনুপস্থিত।
ওয়াদা পালন আখলাকে হামিদাহর অন্যতম গুণ। মানবজীবনে এর গুরুত্ব ও প্রয়োজনীয়তা অপরিসীম। ওয়াদা পালন সমাজে শান্তি ও শৃঙ্খলা প্রতিষ্ঠায় সহায়ক ভূমিকা পালন করে। উদ্দীপকে রাসেল বেশি টাকার আশায় কথা রক্ষা করেনি। অর্থাৎ সে প্রতিশ্রুতি বা অঙ্গীকার রক্ষা করেনি। ইসলামি পরিভাষায় কারও সাথে কোনোরূপ প্রতিশ্রুতি দিলে, অঙ্গীকার করলে বা কাউকে কোনো কথা দিলে তা যথাযথভাবে রক্ষা করাকে ওয়াদা পালন বলে। কিন্তু উদ্দীপকে রাসেল তার কর্মকাণ্ড দ্বারা ওয়াদা ভঙ্গ করেছে, যা আখলাকে হামিদার পরিপন্থি কাজ।
তাই বলা যায়, উদ্দীপকে রাসেলের চরিত্রে আখলাকে হামিদার 'ওয়াদা পালন' গুণটি অনুপস্থিত।
ঘজনাব জাহিদের কর্মকাণ্ড মানবসেবার অন্তর্ভুক্ত।
মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য-সহযোগিতা করা ইত্যাদিকে বোঝায়। জাতি-ধর্ম-বর্ণ নির্বিশেষে সকল মানুষের সেবা করা মানবসেবার আওতাভুক্ত। উদ্দীপকে জনাব জাহিদ তার কর্মকাণ্ড দ্বারা মানবসেবা করেছেন। আর মানবসেবা দ্বারা মানুষ জীবনে অনেক কল্যাণ লাভ করতে পারে। যেমন- যিনি মানুষের সেবা, সাহায্য-সহযোগিতা করেন; আল্লাহও তাকে সাহায্য ও দয়া করেন। এ সম্পর্কে রাসুলুল্লাহ (স.) বলেন,
أَرْحَمُوا مَنْ فِي الْأَرْضِ يَرْحَبْكُمْ مَنْ فِي السَّمَاءِ 
অর্থ: &quot;তোমরা পৃথিবীবাসীর প্রতি অনুগ্রহ কর, তাহলে যিনি আসমানে আছেন তিনি তোমাদের প্রতি দয়া করবেন।&rdquo; (তিরমিযি) এছাড়া মানবসেবার প্রতিদান সম্পর্কে রাসুলুল্লাহ (স.) আরও বলেছেন, &quot;কোনো মুসলমান অন্য মুসলমানকে কাপড় দান করলে আল্লাহ তাকে জান্নাতের পোশাক দান করবেন। ক্ষধার্তকে খাদ্য দান করলে আল্লাহ অর্থ: &quot;তোমরা পৃথিবীবাসীর প্রতি অনুগ্রহ কর, তাহলে যিনি আসমানে আছেন তিনি তোমাদের প্রতি দয়া করবেন।&rdquo; (তিরমিযি) এছাড়া মানবসেবার প্রতিদান সম্পর্কে রাসুলুল্লাহ (স.) আরও বলেছেন, &quot;কোনো মুসলমান অন্য মুসলমানকে কাপড় দান করলে আল্লাহ তাকে জান্নাতের পোশাক দান করবেন। ক্ষধার্তকে খাদ্য দান করলে আল্লাহ তায়ালা তাকে জান্নাতের সুস্বাদু ফল দান করবেন।&quot; রাসুলুল্লাহ (স.). আরও বলেছেন, &quot;বান্দা যতক্ষণ তার ভাইয়ের সাহায্যে রত থাকে, ততক্ষণ আল্লাহ তাকে সাহায্য করতে থাকেন।&quot;
পরিশেষে বলা যায়, ইসলামে মানবসেবার প্রতিদান বা ফলাফল সীমাহীন। মানবসেবার দ্বারা, মানুষ দুনিয়া ও আখিরাতে উভয় জাহানেই আল্লাহর দয়া ও নেয়ামত লাভ করতে পারে।


Explanation:


Sub-Questions:

================================================================================
Question #2 (ID: 790896)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জনাব সুজন প্রতি মাসের ২ তারিখে কর্মচারীদের বেতন দেবেন বলে ঘোষণা দেন। কিন্তু ১০ তারিখ পেরিয়ে গেলেও তিনি তা দিতে গড়িমসি করেন। এদিকে সুজন মিয়ার স্ত্রী ও দুই মেয়ে ভদ্রতা, নম্রতা, সুরুচি ও লজ্জাশীলতা অবলম্বন করে জীবনযাপন করেন। এতে সমাজে শান্তিশৃঙ্খলা বিরাজ করে।

Options:
ক. &#39;আখলাক&#39; কাকে বলে?
খ. &quot;সচ্চরিত্রই&nbsp;পুণ্য।&#39;&#39;।&quot; ব্যাখ্যা কর।
গ. সুজনের আচরণে আখলাকে হামিদাহর কোন গুণের অভাব পরিলক্ষিত হয়? ব্যাখ্যা কর।
ঘ. সুজনের স্ত্রী ও মেয়েদের উল্লিখিত গুণাবলির গুরুত্ব কুরআন ও হাদিসের আলোকে বিশ্লেষণ কর।


Correct Answer: 

Solution:
কমানুষের আচার-আচরণ, চিন্তাভাবনা, মানসিকতা, কর্মপন্থা সবকিছুকে একত্রে চরিত্র বা আখলাক বলা হয়।
খআখলাকে হামিদাহ বা সচ্চরিত্র মানবীয় মৌলিক গুণ ও জীবনের শ্রেষ্ঠ সম্পদ। এর দ্বারাই মানুষ পূর্ণমাত্রায় মনুষ্যত্বের স্তরে উপনীত হয়। মানবিকতা ও নৈতিকতার আদর্শ আখলাকে হামিদাহর মাধ্যমেই পরিপূর্ণতা লাভ করে। মানুষের ইহ ও পরকালীন সুখ, শান্তি উত্তম আখলাকের ওপরই নির্ভরশীল। প্রকৃতপক্ষে সৎচরিত্র পরকালীন জীবনেও মানুষের কল্যাণের হাতিয়ার, মুক্তির উপায় হবে। উত্তম আচার-আচরণ মানুষকে পুণ্য বা সাওয়াব দান করে। মহানবি (স.) বলেছেন, &quot;সুন্দর চরিত্রই পুণ্য।&rdquo; (মুসলিম)
গসুজনের আচরণে আখলাকে হামিদাহর 'ওয়াদা পালন' গুণের অভাব পরিলক্ষিত হয়।
ইসলামি পরিভাষায়, কারও সাথে কোনোরূপ প্রতিশ্রুতি দিলে, অঙ্গীকার করলে বা কাউকে কোনো কথা দিলে তা যথাযথভাবে রক্ষা করাকে ওয়াদা পালন বলে। ওয়াদা পালন আখলাকে হামিদাহর অন্যতম গুণ।
উদ্দীপকের জনাব সুজন প্রতি মাসের ২ তারিখে কর্মচারীদের বেতন প্রদানের প্রতিশ্রুতি দেন। কিন্তু ১০ তারিখ পেরিয়ে গেলেও তিনি বেতন প্রদানে গড়িমসি করেন। জনাব সুজনের এরূপ কর্মকান্ড দ্বারা প্রতীয়মান হয়, তিনি ওয়াদা পালন করছেন না। অথচ ইসলামি জীবন দর্শনে ওয়াদা পালন করা আবশ্যক। স্বয়ং আল্লাহ তায়ালা মানুষকে ওয়াদা পূর্ণ করার জন্য নির্দেশ প্রদান করেছেন। তিনি বলেছেন, &ldquo;হে ইমানদারগণ! তোমরা অঙ্গীকারসমূহ পূর্ণ কর।&quot; (সূরা আল-মায়িদা: ১)
অতএব বলা যায়, সুজনের আচরণে আখলাকে হামিদাহর 'ওয়াদা পালন' গুণের অভাব রয়েছে। যা একজন মুমিনের বৈশিষ্ট্যের পরিপন্থি।
ঘসুজন মিয়ার স্ত্রী ও দুই মেয়ের ভদ্রতা, নম্রতা, সুরুচি ও লজ্জাশীলতা গুণাবলি কুরআন ও হাদিস সমর্থিত ও প্রশংসনীয়। ভদ্রতা, নম্রতা, সৌন্দর্য, সুরুচি, লজ্জাশীলতা ইত্যাদি গুণাবলির সমন্বিত রূপের মাধ্যমে শালীনতা প্রকাশ পায়। শালীনতার পরিধি অত্যন্ত ব্যাপক। এটি বহু নৈতিক গুণের সমষ্টি।
ইসলাম সৌন্দরে&zwj;্যর ধর্ম। এটি সুন্দর, সুষ্ঠু ও সুরুচিপূর্ণ জীবনযাপনে উৎসাহিত করে। মার্জিত, নম্র, ভদ্র ও পূত-পবিত্র হিসেবে মানুষকে গড়ে তোলা ইসলামি শিক্ষার অন্যতম উদ্দেশ্য। আর এ লক্ষ্যে শালীনতার গুরুত্ব অপরিসীম। বলা যায়, শালীনতাই হলো ইসলামি সমাজব্যবস্থার মূল ভিত্তি।
পূত-পবিত্রতা ও শালীনতার অন্যতম বিষয় হলো লজ্জাশীলতা। লজ্জাশীলতা মানুষকে শালীন হতে সাহায্য করে। লজ্জাশীলতার ফলে মানুষ পরকালীন সফলতা লাভ করবে। মহানবি (স.) বলেন, &ldquo;লজ্জাশীলতার পুরোটাই কল্যাণময়।&rdquo; (মুসলিম) মহানবি (স.) আরও বলেন, &ldquo;লজ্জাশীলতা, ইমানের একটি শাখা।&quot; (সুনানে নাসাই) 'রাসুলুল্লাহ (স.) আরও বলেন, &quot;অশ্লীলতা যেকোনো জিনিসকে খারাপ করে এবং লজ্জাশীলতা যেকোনো জিনিসকে সৌন্দর্যমণ্ডিত করে।&quot; (তিরমিযি) সুতরাং চলাফেরা, পোশাক-পরিচ্ছদ, কথাবার্তা, আচার- আচরণে লজ্জাশীল হওয়া প্রয়োজন। সর্বাবস্থায় রুচিসম্মত, ভদ্র, সুন্দর ও মার্জিত গুণাবলির অনুসরণ করার দ্বারা শালীনতা চর্চা করা যায়।
পরিশেষে বলা যায়, সুজন মিয়ার স্ত্রী ও দুই মেয়ের ভদ্রতা, নম্রতা, সুরুচি ও লজ্জাশীলতা গুণাবলি শালীনতারই নামান্তর, যা কুরআন ও হাদিস দ্বারা সমর্থিত ও গুরুত্বপূর্ণ।


Explanation:


Sub-Questions:

================================================================================
Question #3 (ID: 790897)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মিকদাদ প্রকাশ্য ও গোপন পাপ থেকে বিরত থাকার চেষ্টা করে। মিকরান কথাবার্তা, আচার-আচরণ ও চলাফেরায় গর্ব-অহংকার ও ঔদ্ধত্য ত্যাগ করে চলে। এলাকার লোকজন দুজনকেই ভালোবাসে। তাদেরকে উদ্বুদ্ধ করে এলাকার মসজিদের ইমাম সাহেব বললেন, তোমাদের আচরণ অনুসরণ করে অন্যরা মানবিক ও নৈতিক গুণাবলির চর্চা করতে পারে। সুন্দর, সুষ্ঠু ও সুরুচিপূর্ণ জীবনযাপনে উৎসাহিত হতে পারে।

Options:
ক. জীবনের শ্রেষ্ঠ সম্পদ কী?
খ. &quot;সত্যবাদিতা মুক্তি দেয়, আর মিথ্যা ধ্বংস ডেকে আনে।&quot; বাণীটি ব্যাখ্যা কর।
গ. মিকদাদের আচরণ দ্বারা কী প্রকাশ পায়? ব্যাখ্যা কর।
ঘ. মিকরানের আচরণ দ্বারা কী প্রকাশ পায় তা উল্লেখ করে ইমাম সাহেবের বক্তব্যের যথার্থতা মূল্যায়ন কর।


Correct Answer: 

Solution:
কজীবনের শ্রেষ্ঠ সম্পদ হলো আখলাক বা চরিত্র।
খসত্যবাদিতার পরিণতি হলো সফলতা ও মুক্তি। যেমন বলা হয়, সত্যবাদিতা মুক্তি দেয়, আর মিথ্যা ধ্বংস ডেকে আনে। সত্যবাদিতার ফলে মানুষ, দুনিয়াতে সম্মানিত হয়, মর্যাদা লাভ করে। আর আখিরাতে সত্যবাদিতার প্রতিদান হলো জান্নাত। আল্লাহ তায়ালা বলেন, &ldquo;এ তো সেই দিন, যে দিন সত্যবাদীদের তাদের সত্যবাদিতা বিশেষ উপকার দান করবে। তাদের জন্য রয়েছে জান্নাত।&rdquo; (সূরা আল-মায়িদা : ১১৯)
গজ মিকদাদের আচরণ দ্বারা তাকওয়া প্রকাশ পায়। তাকওয়া আরবি শব্দ। যার অর্থ বিরত থাকা, বেঁচে থাকা। ভয় করা, নিজেকে রক্ষা করা। ব্যবহারিক অর্থে পরহেজগারি, খোদাভীতি ইত্যাদি বোঝায়। ইসলামি পরিভাষায়, আল্লাহ তায়ালার ভয়ে যাবতীয় অন্যায়, অনাচার, অত্যাচার ও সকল প্রকার পাপকাজ থেকে বিরত থাকাকে তাকওয়া বলে। তাই সে পাপ কাজ প্রকাশ্যে বা গোপনে হোক। মহান আল্লাহ তায়ালাকে ভয় করার অর্থ অত্যন্ত ব্যাপক। আল্লাহ তায়ালা আমাদের স্রষ্টা, পালনকর্তা। তিনি আমাদের সবকিছু দেখেন, জানেন। তিনি শাস্তিদাতা মহাপরাক্রমশালী। হাশরের দিনে তিনি আমাদের সকল কাজের হিসাব নেবেন। অতঃপর পাপ কাজের জন্য শাস্তি দেবেন। তাকওয়া বা আল্লাহভীতি হলো আল্লাহর সামনে জবাবাদিহি করার ভয়। অতঃপর এরূপ অনুভূতি মনে ধারণ করে প্রকাশ্য ও গোপন সকল পাপ কাজ থেকে বেঁচে থাকতে হয়। আর আল্লাহর প্রতি ভয় থাকলে সে কোনোভাবেই পাপ কাজে জড়াতে পারে না। উদ্দীপকে বর্ণিত, মিকদাদ প্রকাশ্য ও গোপন পাপ থেকে বেঁচে থাকার চেষ্টা করে, যা তাকওয়ারই প্রভাব।
সুতরাং তার আচরণ দ্বারা তাকওয়া প্রকাশ পায়।
ঘউদ্দীপকে মিকরানের আচরণ দ্বারা শালীনতা প্রকাশ পায়। উদ্দীপকে বর্ণিত মিকরান কথাবার্তা, আচার-আচরণ ও চলাফেরায় গর্ব-অহংকার ও ঔদ্ধত্য ত্যাগ করে চলে। যা শালীনতার সাথে সম্পর্কিত। শালীনতা হলো কথাবার্তা, আচার-আচরণ ও চলাফেরায় ভদ্র, সভ্য ও মার্জিত হওয়া। গর্ব-অহংকার, ঔদ্ধত্য ও অশ্লীলতা ত্যাগ করে জীবনাচরণের সকল ক্ষেত্রে ইসলামি নীতি আদর্শের অনুসারী হওয়ার দ্বারা শালীনতা অর্জন করা যায়।
সুতরাং দেখা যায়, শালীনতার সাথে মিকরানের আচরণ সাদৃশ্যপূর্ণ। তাই তার আচরণে শালীনতা প্রকাশ পেয়েছে।
উদ্দীপকে বর্ণিত ইমাম সাহেবের বক্তব্যটি হলো- তোমাদের আচার- আচরণ অনুসরণ করে অন্যরা মানবিক ও নৈতিক গুণাবলির চর্চা করতে পারে। সুন্দর, সুষ্ঠু ও সুরুচিপূর্ণ জীবনযাপনে উৎসাহিত হতে পারে। ইমাম সাহেবের এ উক্তিটি আমি যথার্থ বলে মনে করি। কারণ মানুষ সাধারণত অন্য মানুষের অনুকরণ করে। মানুষ যেমন খারাপ মানুষের অনুসরণ করে, তেমনি আবার ভালো মানুষেরও অনুসরণ করে। সমাজে যদি ভালো মানষের সংখ্যা বেশি হয়, তাহলে তাদের সৎ গুণাবলিগুলো দেখে অন্য মানুষেরা তা চর্চা করতে শুরু করে। ফলে &bull; অন্যরা ও একসময় মানবিক ও নৈতিক গুণাবলিসম্পন্ন মানুষ হয়।
সুতরাং মিকদাদ ও মিকরানের আখলাকে হামিদার গুণগুলো যেমন মানুষের জন্য অনুসরণীয় হবে, তেমনি তারা সমাজের মানুষের ভালোবাসা ও শ্রদ্ধার পাত্রও হবে। তাদের অনুসরণ করার মাধ্যমে সমাজ থেকে সমস্ত প্রকার বিশৃঙ্খলা দূরীভূত হবে।


Explanation:


Sub-Questions:

================================================================================
Question #4 (ID: 790898)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আব্দুর রউফ সাহেব একজন উচ্চপদস্থ কর্মকর্তা। তিনি জনসাধারণের কাজ করে অতিরিক্ত অর্থ নিয়ে আরাম-আয়েশে জীবনযাপন করেন। তার ছোট ভাই আদনান আজেবাজে বন্ধুদের সাথে নিয়ে ছিনতাই, রাহাজানি, অপহরণ ইত্যাদি কর্মকাণ্ডে জড়িয়ে পড়ে। ফলে সমাজের মানুষ নিরাপত্তাহীনতায় ভুগতে থাকে।

Options:
ক. আমানত কাকে বলে?
খ. &#39;লজ্জাশীলতার পুরোটাই কল্যাণময়।&#39;- ব্যাখ্যা কর।
গ. আব্দুর রউফ সাহেবের এ ধরনের জীবনযাপনে আখলাকে যামিমাহর কোন দিকটি প্রকাশ পায়? ব্যাখ্যা কর।.
ঘ. আদনানের কর্মকাণ্ডটি চিহ্নিত করে পাঠ্যবইয়ের আলোকে এর কুফল ও পরিণতি বিশ্লেষণ কর।


Correct Answer: 

Solution:
ককারও নিকট কোনো অর্থসম্পদ কিংবা কোনো তথ্য কিংবা অন্যকিছু গচ্ছিত রাখাকে আমানত বলে।
খপূত-পবিত্রতা ও শালীনতার অন্যতম বিষয় হলো লজ্জাশীলতা। লজ্জাশীলতা মানুষকে শালীন হতে সাহায্য করে। লজ্জাশীলতার ফলে মানুষ পরকালীন সফলতা লাভ করবে। মহানবি (স.) বলেন, &ldquo;লজ্জাশীলতার পুরোটাই কল্যাণ।&rdquo; (মুসলিম) লজ্জাশীলতার ফলে মানুষের মান-সম্মান সুরক্ষিত থাকে, সমাজে শান্তি ও শৃঙ্খলা প্রতিষ্ঠিত হয়।
এজন্যই বলা হয়, লজ্জাশীলতার পুরোটাই কল্যাণ।
গউদ্দীপকে বর্ণিত আব্দুর রউফ সাহেবের জীবনযাপনে এবং তার কর্মে আখলাকে যামিমাহর অন্তর্ভুক্ত ঘুষ নেওয়ার বিষয়টি প্রকাশ পেয়েছে। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। কোনো প্রতিষ্ঠানের কর্মকর্তা-কর্মচারী তাদের কাজের জন্য নির্দিষ্ট বেতন ভাতা পায়। কিন্তু তারা যদি ঐ কাজের জন্যই অন্যায়ভাবে আরও বেশকিছু গ্রহণ করে তা হলো ঘুষ। যেমন কারও কোনো কাজে আটকে রেখে তার নিকট থেকে টাকা-পয়সা আদায় করা।
ঘুষের কুফল বা অপকারিতা অত্যন্ত মারাত্মক। এটি সমাজে নৈতিক অবক্ষয় ডেকে আনে। মানুষের মধ্যে লোভ-লালসা, অপচয় ও পাপাচারের প্রসার ঘটে। মানুষ বিভিন্ন অপরাধমূলক কর্মকাণ্ডে জড়িয়ে পড়ে। সন্ত্রাস, রাহাজানি, ছিনতাই, খুন ইত্যাদি বৃদ্ধি পায়। রাসুল (স.) বলেন, &quot;যে সমাজে ঘুষ লেনদেন প্রসার লাভ করে, সে সমাজে ভীতি ও সন্ত্রাস সৃষ্টি হয়ে থাকে।&rdquo; (মুসনাদে আহমেদ) ঘুষ মানবসমাজে অশান্তি ডেকে আনে। ঘুষখোর ব্যক্তি নিজ দায়িত্ব ও কর্তব্যে অবহেলা করে। আমানতের খিয়ানত করে। মানুষের অধিকার হরণ করে। ফলে অধিকারবঞ্চিতদের সাথে শত্রুতার সৃষ্টি হয়। ঘুষের পরিণতি অত্যন্ত ভয়াবহ। ঘুষের মাধ্যমে উপার্জিত সম্পদ হারাম বা অবৈধ। আর হারাম উপার্জন দ্বারা যে খাদ্য বা পোশাক ব্যবহার হয়, সে শরীর দ্বারা যে ইবাদত করা হয় তা কবুল হয় না। হারাম দ্বারা গঠিত দেহের উপযুক্ত বাসস্থান হলো জাহান্নাম। রাসুল (স.) বলেন, &quot;ঘুষ প্রদানকারী ও ঘুষ গ্রহণকারী উভয়ের ওপর আল্লাহর লানত বা অভিসম্পাত।&quot; (বুখারি ও মুসলিম)
রাসুল (স.) আরও বলেন, &quot;ঘুষদাতা ও ঘুষখোর উভয়ই জাহান্নামি।&rdquo; (তাবারানি।) অতএব আব্দুর রউফ সাহেবের উচিত ঘুষের লেনদেন থেকে বেঁচে থাকা।
 
ঘউদ্দীপকে বর্ণিত আদনানের কর্মকাণ্ডটি হলো ফিতনা-ফাসাদ। ফিতনা ও ফাসাদ উভয়ই আরবি শব্দ। ফিতনা অর্থ অরাজকতা, বিশৃঙ্খলা, কলহ ইত্যাদি। ইসলামি পরিভাষায়, সুশৃঙ্খল ও শান্তিপূর্ণ অবস্থার বিপরীত বিশৃঙ্খলা-বিপর্যয় সৃষ্টির মাধ্যমে অরাজক পরিস্থিতি সৃষ্টি করাকে ফিতনা-ফাসাদ বলে। সন্ত্রাস, ছিনতাই, রাহাজানি, খুন, গুম, অপহরণ ইত্যাদি ফিতনা-ফাসাদের অন্তর্ভুক্ত। ফিতনা-ফাসাদের ফলে জীবনের সর্বস্তরেই বিশৃঙ্খলা ও বিপর্যয় নেমে আসে। মানুষের স্বাভাবিক জীবনযাত্রা দুর্বিষহ হয়ে পড়ে। শিক্ষা-দীক্ষা, ব্যবসায় বাণিজ্য, লেনদেন ও সামাজিক আচার-অনুষ্ঠান সুষ্ঠুভাবে সম্পন্ন করা যায় না। অরাজক পরিস্থিতিতে অসৎ মানুষেরা সব ধরনের পাপ কালের সুযোগ পায়। এজন্যই আল্লাহ তায়ালা বলেন, &quot;ফিতনা হত্যারয়েও জঘন্য।&quot; (সূরা আল-বাকারা: ১৯১)
ফিতনা-ফাসাদ সমাজের নৈতিক ও মানবিক মূল্যবোধ ধ্বংস করে। ফিতনা-ফাসাদ সম্পূর্ণরূপে ইসলামি আদর্শের বিরোধী। এটি হারাম বা নিষিদ্ধ। আল্লাহ তায়ালা বলেন, &quot;পৃথিবীতে শান্তিশৃঙ্খলা প্রতিষ্ঠিত হওয়ার পর তাতে তোমরা বিশৃঙ্খলা সৃষ্টি করো না।&quot; (সূরা আল-আরাফ: ৫৬)
মানুষ অন্যায় ও মন্দকর্মের মাধ্যমে পৃথিবীতে নানা ধরনের ফিতনা-ফাসাদ সৃষ্টি করে। যারা এগুলো করে তারা খুবই জঘন্য চরিত্রের অধিকারী। আল্লাহ বলেন, &quot;তুমি পৃথিবীতে বিশৃঙ্খলা করতে চাইবে না। নিশ্চয়ই আল্লাহ বিশৃঙ্খলা সৃষ্টিকারীদের পছন্দ করেন না।&quot;(সূরা আল-ফাসাস: ৭৭)
তাই আদনানের উচিত এসব কাজ থেকে বিরত থাকা।


Explanation:


Sub-Questions:

================================================================================
Question #5 (ID: 790899)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
প্রেক্ষাপট-১: বাংলাদেশ ও মিয়ানমার সীমান্তের 'নাফ' নদী দিয়ে প্রায়ই অবৈধ পণ্য বেচাকেনা হয়। স্থানীয় যুবক আব্দুর রাকিব তার অন্যান্য সহাপাঠীদের সাথে পরামর্শ করে এবং স্থানীয় যুবকদের সাথে নিয়ে তা প্রতিহত করার উদ্যোগ নেয়। এছাড়াও তারা প্রতিজ্ঞাবদ্ধ হয় যে, আমাদের সর্বোচ্চ চেষ্টার মাধ্যমে স্বাধীন দেশের সম্পদ রক্ষা করব।

প্রেক্ষাপট-২: ঢাকা বিশ্ববিদ্যালয়ের শিক্ষার্থী সুমন ঈদের ছুটিতে বাড়িতে এসে দেখল, তার প্রতিবেশী দাদা বৃদ্ধাবস্থায় বিছানায় কাতর। প্রকৃতির সকল কার্যাদি বিছানাতেই সম্পন্ন করছে। সে তৎক্ষণাৎ তার সেবাযত্নে ব্যস্ত হয়ে গেল। বিছানা পরিবর্তন করে দিল, খাবারের ব্যবস্থা করল। সুমনের বাল্যবন্ধু শরিফ তার সাথে দেখা করতে এসে তার এ কাজ দেখে বলল, তোমার মতো মানুষের জন্য এসব কাজ করা ঠিক নয়।

Options:
ক. তাকওয়া কাকে বলে?
খ. &quot;মিথ্যা ধ্বংস ডেকে আনে&quot; কথাটি বুঝিয়ে লেখ।
গ. প্রেক্ষাপট-১ এ বর্ণিত আব্দুর&nbsp;রাকিবের কর্মকান্ডে কোন বিষয়টি&nbsp;ফুটে উঠেছে? ব্যাখ্যা কর।
ঘ. প্রেক্ষাপট-২ এ বর্ণিত সুমনের আচরণ চিহ্নিতপূর্বক শরিফের মন্তব্যটি বিশ্লেষণ কর।


Correct Answer: 

Solution:
কআল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলা হয়।
খমিথ্যা ধ্বংস ডেকে আনে &ndash; উক্তিটি যথার্থ। এ সম্পর্কে নবি (স.) এরশাদ করেন- &quot;তোমরা মিথ্যা থেকে বেঁচে থাক। কেননা মিথ্যা পাপের দিকে নিয়ে যায়, আর পাপ নিয়ে যায় জাহান্নামের দিকে।&rdquo; (মুসলিম) মিথ্যা বলা ও মিথ্যার ওপর প্রতিষ্ঠিত থাকা সবচেয়ে মারাত্মক কবিরা গুনাহ। মহানবি (স.) বলেন, &quot;আমি তোমাদেরকে তিনটি বড় কবিরা গুনাহের কথা বলছি- (ক) আল্লাহর সাথে শরিক করো না। (খ) পিতামাতার অবাধ্য হয়ো না এবং মিথ্যা সাক্ষ্য দিও না।&rdquo; (বুখারি- মুসলিম) রাসুলুল্লাহ (স.) আরও বলেছেন, মিথ্যা সকল পাপের জননী। মিথ্যাবাদীকে কেউ বিশ্বাস করে। সে সমাজে ও ধর্মে মুনাফিক হিসেবে চিহ্নিত হয়। তাই মিথ্যা মানুষের ইহকাল ও পরকাল ধ্বংস করে।
গআব্দুর রাকিবের কর্মকান্ডে দেশপ্রেমের বিষয়টি ফুটে উঠেছে। আবদুর রাকিব স্থানীয় যুবকদের নিয়ে বাংলাদেশ ও মিয়ানমারের সীমান্তে নাফ নদীতে চলমান অবৈধ পণ্যের বেচাকেনা বন্ধ করতে প্রতিজ্ঞাবদ্ধ হয়, যা দেশপ্রেমের পরিচায়ক।
আব্দুর রাকিবের কর্মকান্ডে দেশপ্রেমের বিষয়টি ফুটে উঠেছে। আবদুর রাকিব স্থানীয় যুবকদের নিয়ে বাংলাদেশ ও মিয়ানমারের সীমান্তে নাফ নদীতে চলমান অবৈধ পণ্যের বেচাকেনা বন্ধ করতে প্রতিজ্ঞাবদ্ধ হয়, যা দেশপ্রেমের পরিচায়ক।
ঘসুমনের আচরণে মানবসেবার বিষয়টি ফুটে উঠেছে। মানবসেবা আখলাকে হামিদাহর অন্যতম গুণ। মানবসেবা সম্পর্কে মহানবি (স.) বলেছেন, &quot;তোমরা ক্ষুধার্তকে খাদ্য দাও, রুগ্ম ব্যক্তির সেবা কর, বন্দিকে মুক্ত কর এবং ঋণগ্রস্তকে ঋণমুক্ত কর।&quot; (বুখারি) সুমন তারপ্রতিবেশী অসুস্থ দাদার সেবা করেছে এবং তাকে খাদ্য দান করেছে। তার এ কর্মকাণ্ডে উক্ত হাদিসের ওপর আমল করা হয়েছে।
কিন্তু তার বাল্যবন্ধু শরিফ তার এ কাজ করা সঠিক নয় বলে মন্তব্য করেছে। শরিফের এ মন্তব্য গ্রহণযোগ্য নয়। কারণ ইসলাম মানবতার ধর্ম। মানবকল্যাণে ইসলাম অত্যধিক গুরুত্বারোপ করেছে। তাই আর্তপীড়িতের সেবায় সবাইকে এগিয়ে আসতে হবে- এটাই ইসলামে কাম্য ও প্রত্যাশিত। এজন্য যে ব্যক্তি মানুষের সেবা করেন তিনি মহৎপ্রাণ। সমাজে তিনি বিশেষ মর্যাদার অধিকারী। আল্লাহ তায়ালাও এরূপ ব্যক্তিকে ভালোবাসেন। যিনি মানুষের সেবা, সাহায্য-সহযোগিতা করেন আল্লাহ তায়ালাও তাকে সাহায্য ও দয়া করেন। মহানবি (স.), বলেন, &ldquo;যে ব্যক্তি মানুষের প্রতি দয়া করে না, আল্লাহ তার প্রতি দয়া করেন না।&rdquo; (বুখারি) অন্য হাদিসে রাসুলুল্লাহ (স.) বলেছেন, &quot;তোমরা পৃথিবীবাসীর প্রতি অনুগ্রহ কর, তাহলে যিনি আসমানে আছেন তিনি তোমাদের প্রতি দয়া করবেন।&rdquo; (তিরমিযি)
সুমনের বন্ধু শরিফ মানবসেবার কাজকে সঠিক নয় মন্তব্য করে উক্ত হাদিসের বিপরীতে নিজেকে দাঁড় করিয়েছে। এজন্য তার মন্তব্য গ্রহণযোগ্য নয়।


Explanation:


Sub-Questions:

================================================================================
Question #6 (ID: 790900)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জনাব আব্দুল্লাহ হজ করতে সৌদি আরবে গমন করেন। যাওয়ার সময় তিনি তার ভাই 'খ'-এর নিকট বেশ কিছু নগদ টাকা ও মূল্যবান সামগ্রী রেখে যান। 'হজ থেকে ফিরে এসে তিনি এ সম্পদ ফেরত চাইলে তার ভাই তা দিতে অস্বীকার করে। অপরদিকে, জনাব 'দ' একজন প্রবীণ শিক্ষক ও দীনদার ব্যক্তি। একদিন এক বন্ধু এসে তাকে জিজ্ঞেস করেন, বন্ধু তুমি কি কখনো মিথ্যা বল না? তিনি আশ্চর্য হয়ে বলেন, আমার ওপর এমন কী মহাবিপর্যয় এসেছে যে, আমাকে মিথ্যা বলতে হবে। বন্ধু তখন মন্তব্য করেন, এ বিষয়টি তোমাকে কিয়ামতের দিন বিশেষ উপকার দেবে।

Options:
ক. গিবত কাকে বলে?
খ. নাহি আনিল মুনকার বলতে কী বোঝ?
গ. &#39;খ&#39;-এর কাজটি আখলাকের আলোকে ব্যাখ্যা কর।
ঘ. জনাব &#39;দ&#39;-এর কর্মকান্ডে আখলাকের কোন বিষয়টি প্রতিফলিত হয়েছে? বন্ধুর মন্তব্যের যথার্থতা পাঠ্যবইয়ের আলোকে বিশ্লেষণ কর।


Correct Answer: 

Solution:
কইসলামি পরিভাষায়, কারও অনুপস্থিতিতে অন্যের নিকট এমন কোনো কথা বলা যা শুনলে সে মনে কষ্ট পায় তাকে গিবত বলে।
খনাহি আনিল মুনাকার অর্থ হলো অসৎ কাজে নিষেধ করা। প্রত্যেক মুমিনের অন্যতম দায়িত্ব হলো নিজে ভালো কাজ করা এবং অন্যায় কাজ হতে ফিরে থাকা, পাশাপাশি অন্যকে সৎ কাজের আদেশ দেওয়া ও অসৎ কাজে নিষেধ করা। এ কাজ যদি করা না হয় তাহলে সমাজে অন্যায় কাজের বিস্তার ঘটবে এবং সমাজের শান্তি-শৃঙ্খলা নষ্ট হবে। তাই সমাজে শান্তি নিশ্চিত করার জন্য আল্লাহ তায়ালা মুমিনদের এ কাজের আদেশ করেছেন।
গউদ্দীপকে বর্ণিত 'খ' এর কাজটিতে আমানতের খিয়ানত হয়েছে।। আমানত আরবি শব্দ। এর অর্থ গচ্ছিত রাখা, নিরাপদ রাখ। সাধারণত কারও নিকট কোনো অর্থসম্পদ, কথা গচ্ছিত রাখাকে আমানত বলে। যিনি গচ্ছিত সম্পদ যথাযথভাবে সংরক্ষণ করেন এবং তা প্রকৃত মালিকের নিকট ফিরিয়ে দেন তাকে বলা হয় আমিন বা আমানতদার। আমানতের বিপরীত হলো খিয়ানত করা। আমানতকৃত দ্রব্য বা বিষয় প্রকৃত মালিকের নিকট ফিরিয়ে না দিয়ে আত্মসাৎ করা হলে তাকে খিয়ানত বলে। উদ্দীপকের জনাব আব্দুল্লাহ হজে যাওয়ার সময় তার ভাই 'খ' এর নিকট বেশ কিছু নগদ টাকা ও মূল্যবান সামগ্রী (আমানত) হিসেবে রেখে যান। হজ থেকে ফেরত এসে আব্দুল্লাহ তা চাইলে দিতে অস্বীকার করে। অর্থাৎ 'খ' সে সম্পদ আত্মসাৎ করতে চায়। সুতরাং তার কাজটি হলো খিয়ানত।
আমানতের খিয়ানত করা ইমানদারদের বৈশিষ্ট্য নয়। বরং এটি মুনাফিকের চিহ্ন। আমানতের খিয়ানত করা সম্পূর্ণরূপে হারাম বা নিষিদ্ধ। আল্লাহ তায়ালা খিয়ানতকারীর প্রতি অসন্তুষ্ট। খিয়ানত মানুষের পার্থিব জীবনে বিপর্যয় ডেকে আনে। মানুষ তার প্রতি আস্থা হারিয়ে ফেলে। লোকেরা তাকে ঘৃণা করে। তার সাথে কোনো লেনদেন করতে আগ্রহী হয় না। ফলে খিয়ানতকারী আর্থিকভাবে বিপর্যস্ত হয়ে পড়ে।
ঘউদ্দীপকে বর্ণিত জনাব 'দ'-এর কর্মকাণ্ডে আখলাকে হামিদাহর সত্যবাদিতার বিষয়টি প্রতিফলিত হয়েছে। সাধারণভাবে সত্য কথা বলার অভ্যাসকে সত্যবাদিতা বলে। সত্যবাদিতা একটি মহৎ গুণ। কথাবার্তা, কাজকর্ম ও আচার-আচরণে সত্যবাদিতা ও সততা অবলম্বন করলে মানুষ দুনিয়া ও আখিরাতে সফলতা লাভ করতে পারে।
উদ্দীপকে জনাব 'দ' তার বন্ধুর প্রশ্নের জবাবে বলেন, আমার ওপর এমন কি মহাবিপর্যয় এসেছে যে আমাকে মিথ্যা বলতে হবে? তার এ মন্তব্যের দ্বারাই বোঝা যায়, তিনি সব সময় সত্য বলার অনুশীলন করেন। তাছাড়া তার বন্ধুর মন্তব্য হলো- এ বিষয়টি তোমাকে কিয়ামতের দিন বিশেষ উপকার দেবে। এটি আল-কুরআনের সূরা আল মায়িদার, ১১৯নং আয়াতের সাথে সাদৃশ্যপূর্ণ। সেখানে বলা হয়েছে &quot;এতো সেই দিন যে দিন সত্যবাদিতা বিশেষে উপকার দান করবে। তাদের জন্য রয়েছে জান্নাত।&quot; সুতরাং জনাব 'দ' এর কর্মকাণ্ডে আখলাকে হামিদার সত্যবাদিতা বিষয়টি প্রতিফলিত হয়েছে। উপরোক্ত আয়াত দ্বারা একথাও প্রমাণিত হয়, বন্ধুর মন্তব্যটিও যথার্থ ছিল। কারণ সত্যবাদীরা তাদের সত্য বলার অভ্যাসের কারণে বিশেষ উপকার তথা জান্নাত লাভ করবে। রাসুল (স.) বলেছেন, &quot;তোমরা সত্যবাদী হও। কেননা সত্য পুণ্যের পথ দেখায়। আর পুণ্য জান্নাতের পথে পরিচালিত করে।&rdquo; (বুখারি ও মুসলিম)
হাদিসে আরও আছে, সত্য কথা বলার আমল দ্বারা জান্নাতবাসী হওয়া যায়। (মুসনাদে আহমদ)


Explanation:


Sub-Questions:

================================================================================
Question #7 (ID: 790901)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আমিনা ও লামিয়া দুই বান্ধবী। একদিন আমিনা একটি স্বর্ণের চেইন লামিয়ার নিকট জমা রাখে। কিছুদিন পর আমিনা চেইনটি ফেরত চাইলে লামিয়া তা ফেরত দেয়। পক্ষান্তরে শিক্ষিকা শাহানা একদিন এক বৃদ্ধা ও গরিব মহিলার বাস ভাড়া দিয়ে দেন। এর পর তিনি তাকে একটি নতুন পোশাকও কিনে দেন। এতে বৃদ্ধা খুশি হয়ে বলেন, আপনার ভালো কাজের প্রতিদান আল্লাহ আপনাকে অবশ্যই দিবেন।

Options:
ক. শালীনতা কী?
খ. &#39;আখলাকে যামিমাহ ব্যক্তিজীবনে অশান্তি ডেকে আনে&#39;- ব্যাখ্যা কর।
গ. লামিয়ার মধ্যে আখলাকে হামিদাহর কোন গুণটি প্রকাশ পেয়েছে? ব্যাখ্যা কর।
ঘ. বৃদ্ধার মন্তব্যের যথার্থতা পাঠ্যবইয়ে উল্লিখিত আখলাকে হামিদাহর আলোকে বিশ্লেষণ কর।


Correct Answer: 

Solution:
ককথাবার্তা, আচার-আচরণ ও চলাফেরায় ভদ্র, সভ্য ও মার্জিত হওয়াই শালীনতা।
খচরিত্রহীন ব্যক্তির মধ্যে নীতি, নৈতিকতা ও মানবিক মূল্যবোধের -বিন্দুমাত্রও পাওয়া যায় না। সে শুধু গড়ন-আকৃতিতে মানুষ; কিন্তু তার স্বভাব-চরিত্র হয় পশুর ন্যায়। নিজ স্বার্থ রক্ষার জন্য সে মানবিক আদর্শসমূহকে বিসর্জন দেয়। আখলাকে যামিমাহর ফলে সে সব রকমের অন্যায়, অত্যাচার ও অশালীন কাজে লিপ্ত হয়ে পড়ে। এসব দিক বিবেচনায় বলা যায়, আখলাকে যামিমাহ ব্যক্তিজীবনে অশান্তি ডেকে আনে।
গউদ্দীপকে লামিয়ার মধ্যে আখলাকে হামিদাহর আমানতদারিতা গুণটি প্রকাশ পেয়েছে।
সাধারণত কারও নিকট কোনো অর্থ-সম্পদ, কথা গচ্ছিত রাখাকে আমানত বলা হয়। তবে ব্যাপকার্থে শুধু ধন-সম্পদ নয় বরং যেকোনো জিনিস গচ্ছিত রাখাকে আমানত বলে। যিনি গচ্ছিত সম্পদ যথাযথভাবে সংরক্ষণ করেন এবং তা প্রকৃত মালিকের নিকট ফিরিয়ে দেন তাকে বলা হয় আমিন বা আমানতদার। আমানত রক্ষা করা আখলাকে হামিদাহর অন্যতম গুরুত্বপূর্ণ দিক। সচ্চরিত্র ব্যক্তির মধ্যে আমানতদারি বিশেষভাবে বিদ্যমান থাকে।
উদ্দীপকে আমিনা লামিয়ার কাছে একটি স্বর্ণের চেইন গচ্ছিত রাখে। কিছুদিন পরে আমিনা এই চেইন ফেরত চাইলে লামিয়া তা ফেরত প্রদান করে।
অতএব বলা যায়, আমিনার চেইন লামিয়া যথাসময়ে ফেরত দেওয়ায় লামিয়ার আমানতদারিতা গুণটির প্রকাশ ঘটেছে।
ঘউদ্দীপকের বৃদ্ধা বলেন, &quot;আপনার ভালো কাজের প্রতিদান আল্লাহ আপনাকে অবশ্যই দিবেন।&quot; বৃদ্ধার এরূপ দোয়া করার বিষয়টি যথার্থ ও প্রশংসনীয়।
উদ্দীপকটি পাঠ করে আমরা জানতে পারি, শিক্ষিকা শাহানা দুটি ভালো কাজ করেছেন। একটি হলো বৃদ্ধ ও গরিব মহিলা বাস ভাড়া দিয়ে দেওয়া এবং অন্যটি হলো- ঐ মহিলাকে নতুন পোশাক কিনে দেওয়া। শিক্ষিকা শাহানার এরূপ দুটি ভালো ইবাদত হিসেবে গণ্য হবে।
মানুষ সামাজিক জীব। সমাজবদ্ধ হয়েই মানুষকে বসবাস করতে হয়। আমরা পিতা-মাতা, ভাইবোন, আত্মীয়-স্বজন, পাড়া-প্রতিবেশীদের নিয়ে সামাজিকভাবে একসাথে বসবাস করি। একজনের দুঃখে অন্যজন সাড়া দিই। আপদে-বিপদে একে অপরকে সাহায্য- সহযোগিতা করি। পরস্পরের প্রতি এই সহানুভূতি ও দায়িত্বই হাক্কুল ইবাদ (বান্দার হক বা অধিকার)। কুরআন ও হাদিসের মাধ্যমে জানা যায়, ইসলামে বান্দার হক তথা মানবাধিকারের প্রতি অত্যন্ত গুরুত্ব দেওয়া হয়েছে। উদ্দীপকের শিক্ষিকা শাহানা যা করেছেন, তা বান্দার হক. আদায়ের শামিল। আর এরূপ ভালো কাজের প্রতিদান আল্লাহ অবশ্যই দিবেন।
অতএব বলা যায়, বৃদ্ধার মন্তব্য যথার্থ ও প্রশংসনীয়।


Explanation:


Sub-Questions:

================================================================================
Question #8 (ID: 790902)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
নেপালে তীব্রমাত্রার ভূমিকম্প হওয়ায় ক্ষতিগ্রস্ত অমুসলিম দেশের জনগণকে সাহায্য করার জন্য বাংলাদেশ সরকার খাদ্য, ডাক্তার ও ওষুধসামগ্রী দিয়ে সাহায্য করে। পার্শ্ববর্তী রাষ্ট্র মিয়ানমারের নির্যাতনে রোহিঙ্গা মুসলিমদের বাংলাদেশ খাদ্য, নিরাপত্তা ও আশ্রয় দিয়ে সাহায্য করেছে।

Options:
ক. তাকওয়া কাকে বলে?
খ. ইসলামে লজ্জাশীলতার গুরুত্ব ব্যাখ্যা কর।
গ. বাংলাদেশ সরকার কর্তৃক নেপালের জনগণকে সহযোগিতা করায় ইসলামের কোন দিকটি ফুটে উঠেছে? ব্যাখ্যা কর।
ঘ. রোহিঙ্গা মুসলিমদের সাথে বাংলাদেশ সরকারের আচরণ তোমার পাঠ্যবইয়ের আলোকে বিশ্লেষণ কর।


Correct Answer: 

Solution:
কইসলামি পরিভাষায়, আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে।
 
খইসলাম সৌন্দর্যের ধর্ম। এটি সুন্দর, সুষ্ঠু ও সুরুচিপূর্ণ জীবনযাপনে উৎসাহিত করে। মার্জিত, নম্র, ভদ্র ও পূত-পবিত্র হিসেবে মানুষকে গড়ে তোলা ইসলামি শিক্ষার অন্যতম উদ্দেশ্য। আর এ লক্ষ্যে 1 মি লজ্জাশীলতা বা শালীনতার গুরুত্ব অপরিসীম। বলা যায়, লজ্জাশীলতা বা শালীনতাই হলো ইসলামি সমাজব্যবস্থার মূলভিত্তি। অতএব, ইসলামে লজ্জাশীলতার গুরুত্ব অপরিসীম।
গবাংলাদেশ সরকার কর্তৃক নেপালের জনগণকে সহযোগিতা করায় ইসলামের মানবসেবা দিকটি ফুটে উঠেছে।
মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য-সহযোগিতা করা ইত্যাদি বোঝায়। জাতি-ধর্ম-বর্ণ নির্বিশেষে সকল মানুষের সেবা করা মানবসেবার আওতাভুক্ত। মানবসেবা আখলাকে হামিদাহর অন্যতম বিষয়। মানবসেবা মানুষের উন্নত চরিত্রের পরিচায়ক। যে ব্যক্তি মানুষের সেবা করেন, তিনি মহৎপ্রাণ।। সমাজে তিনি বিশেষ মর্যাদার অধিকারী। আল্লাহ তায়ালাও এরূপ ব্যক্তিকে ভালোবাসেন। যিনি মানুষের সেবা, সাহায্য-সহযোগিতা করেন, আল্লাহ তায়ালাও তাঁকে সাহায্য ও দয়া করেন। মহানবি (স.) বলেন, &ldquo;যে ব্যক্তি মানুষের প্রতি দয়া করে না, আল্লাহ তার প্রতি দয়া করেন না।&quot; (বুখারি) অন্য হাদিসে রাসুলুল্লাহ (স.) বলেছেন, &quot;তোমরা পৃথিবীবাসীর প্রতি অনুগ্রহ কর, তাহলে যিনি আসমানে আছেন তিনি তোমাদের প্রতি দয়া করবেন।&rdquo; (তিরমিযি)
অতএব বলা যায়, নেপালে তীব্রমাত্রার ভূমিকম্প হওয়ায় ক্ষতিগ্রস্ত মুসলিম দেশের জনগণকে সাহায্য করার জন্য বাংলাদেশ সরকার খাদ্য, ডাক্তার ও ওষুধসামগ্রী দিয়ে সাহায্য করে, যা মানবসেবার দিকটি ফুটিয়ে তুলেছে।
ঘরোহিঙ্গা মুসলিমদের সাথে বাংলাদেশ সরকারের আচরণ মানবসেবা ও ভ্রাতৃত্ববোধের অনন্য দৃষ্টান্ত। মিয়ানমার আমাদের প্রতিবেশী রাষ্ট্র। সেখানকার নির্যাতিত মুসলিমদের বাংলাদেশ খাদ্য, নিরাপত্তা ও আশ্রয় দিয়ে সাহায্য করেছে। বাংলাদেশ সরকারের এরূপ কর্মকাণ্ড মানসেবার উজ্জ্বল দৃষ্টান্ত। মানবসেবা করা মুমিনের অন্যতম গুণ। মুমিন ব্যক্তি সর্বদাই অন্য মানুষের খেদমতে নিয়োজিত থাকেন। মহানবি (স.) এ সম্পর্কে ব নির্দেশ দিয়ে বলেছেন, &quot;তোমরা ক্ষুধার্তকে খাদ্য দাও, রুগ্ন ব্যক্তির সেবা কর, বন্দিকে মুক্ত কর এবং ঋণগ্রস্তকে ঋণমুক্ত কর।&quot; (বুখারি) 
নানাভাবে মানুষের সেবা করা যায়। ক্ষুধার্তকে অন্নদান, বস্ত্রহীনকে বস্ত্রদান, অসহায়কে আশ্রয় দান, রোগীর সেবা করা, নিঃস্ব-দুস্থদের আর্থিক সাহায্য করার মাধ্যমে মানবসেবা করা যায়। ছোট ও বৃদ্ধদের প্র সাহায্য করা, দয়া-মায়া-মমতা প্রদর্শন করা, তাদের প্রতি ভালোবাসা দেখানো মানবসেবার অন্তর্ভুক্ত। অতএব রোহিঙ্গাদের খাদ্য, নিরাপত্তা ও আশ্রয় দিয়ে সাহায্য বাংলাদেশ সরকার মানবসেবার করেছে।রোহিঙ্গাদের খাদ্য, নিরাপত্তা ও আশ্রয় দিয়ে সাহায্য করে বাংলাদেশ সরকার মানবসেবার পাশাপাশি ইসলামি ভ্রাতৃত্ববোধেরও পরিচয় দিয়েছে। ভ্রাতৃত্ববোধ হলো ভ্রাতৃত্বসুলভ অনুভূতি প্রকাশ। অর্থাৎ কোনো ব্যক্তি অপর ব্যক্তিকে ভাইয়ের ন্যায় মনে করা, ভ্রাতৃসুলভ আচার-আচরণ করা। 'দুনিয়ার সকল মানুষের প্রতি এরূপ মনোভাব পোষণ ও নিজ কর্মের মাধ্যমে এর প্রমাণ উপস্থাপনই হলো ভ্রাতৃত্ববোধ।
পরিশেষে বলা যায়, রোহিঙ্গা মুসলিমদের সাথে বাংলাদেশ সরকারের আচরণ মানবসেবা ও ভ্রাতৃত্ববোধের অনন্য দৃষ্টান্ত হিসেবে পরিগণিত।


Explanation:


Sub-Questions:

================================================================================
Question #9 (ID: 790903)
--------------------------------------------------------------------------------
Type: CQ | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
শফিক ও সজল দুজন বন্ধু। শফিক তার বন্ধু সজলের কাছ থেকে এক সপ্তাহের জন্য কিছু টাকা ধার নেয়। এক সপ্তাহের মধ্যেই টাকা ফেরত দিবে বলে সজলের সাথে ওয়াদাবদ্ধ হয়। পনেরো দিন চলে যায়, কিন্তু শফিক আর দেখা করে না। টাকা চাইলেও ফেরত দেয় না। অন্যদিকে, রফিক তার বন্ধু মুমিনের কাছে টাকা গচ্ছিত রাখলে তা ফেরত চাইলে যথাসময় ফেরত দেয়।

Options:
ক. তাকওয়া কী?
খ. গিবতকে মৃত ভাইয়ের গোশত খাওয়ার সাথে তুলনা করা&nbsp; হয়েছে কেন?
গ. শফিকের আচরণে কোন বিষয়টি লঙ্ঘিত হয়েছে? বিশ্লেষণ কর।
ঘ. মুমিনের আচরণ চিহ্নিত করে পাঠ্যবইয়ের আলোকে বিশ্লেষণ কর।


Correct Answer: 

Solution:
কআল্লাহর ভয়ে যাবতীয় অন্যায়, অত্যাচার ও পাপকাজ থেকে বিরত থাকাই হলো তাকওয়া।
খগিবতকে মৃত ভাইয়ের গোশত খাওয়ার সাথে তুলনা করা হয়েছে। কারণ সুস্থ বিবেকবান মানুষ মৃত ভাইয়ের গোশত খাবে না। এটি খুবই অপছন্দনীয় কাজ। আর গিবতও খুবই অপছন্দনীয় কাজ। আর আল্লাহ তায়ালা গিবত করা পছন্দ করেন না।
গউদ্দীপকে বর্ণিত শফিকের আচরণে মুনাফিক ও প্রতারণার বিষয় পরিলক্ষিত হয়।
আমানত রক্ষা না করা মুনাফিকের অন্যতম বৈশিষ্ট্য। রাসুল (সা.) বলেন, &quot;যার মধ্যে আমানতদারি নেই তার ইমান নেই।&quot; আমানত রক্ষা করা ইমানের অঙ্গস্বরূপ। আর প্রতারণা একটি মিথ্যাচারের বিশেষ রূপ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষা জঘন্য।
উদ্দীপকে বর্ণিত শফিক টাকা ধার নিয়ে এক সপ্তাহের ওয়াদা করে দেখা না করে দুটি অপরাধ করেছে। একটি হলো মিথ্যা বলা, অপরটি হলো বিশ্বাস ভঙ্গ করা। প্রকৃত মুমিন কখনই প্রতারণা করতে পারে না। সর্বাবস্থায় প্রতারণা বর্জন করা আবশ্যক।
শফিকের উচিত আমানতদারিতা রক্ষা করা। পরিপূর্ণভাবে ইসলামে প্রবেশ করা। কেননা ইমান ও প্রতারণা এক ব্যক্তির মধ্যে একত্রে থাকতে পারে না।
ঘয উদ্দীপকে বর্ণিত মুমিনের আচরণে আখলাকে হামিদার বৈশিষ্ট্য প্রতিফলিত হয়। মুমিন তার বন্ধুর কিছু টাকা গচ্ছিত রেখে সময়মতো ফেরত দেয়। সে গচ্ছিত সম্পদ যথাযথভাবে সংরক্ষণ করে এবং তা প্রকৃত মালিকের নিকট ফিরিয়ে দেয়। আমানত রক্ষা করে। আমানত: রক্ষা করা ইমানের অন্যতম বৈশিষ্ট্য। মুমিনের জন্য এটি আরশ্যক। আমানতের ক্ষেত্র অত্যন্ত ব্যাপক। শুধু ধনসম্পদই আমানত নয় বরং কথা, কাজ, মানসম্মান আমানত হতে পারে। রাসুল (সা.) বলেছেন, &quot;যখন কোনো লোক কথা বলে প্রস্থান করে, তখন সে কথাও এক প্রকার আমানতস্বরূপ।&rdquo; (আবু দাউদ)
ইসলামে মানুষের প্রতিটি দায়িত্ব ও কর্তব্যই আমানতস্বরূপ। ব্যক্তিগত কাজের পাশাপাশি মানুষকে আরও বহু দায়িত্ব পালন করতে হয়। মানুষের এসব পারিবারিক, সামাজিক, রাজনৈতিক, জাতীয়, আন্তর্জাতিক দায়িত্ব আমানত হিসেবে গণ্য।


Explanation:


Sub-Questions:

