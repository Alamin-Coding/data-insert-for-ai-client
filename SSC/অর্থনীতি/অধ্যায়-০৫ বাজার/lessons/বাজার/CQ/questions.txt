================================================================================
Question #1 (ID: 787860)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
দৃশ্য-১: 'X' নামক একটি মাল্টিন্যাশনাল কোম্পানি তাদের পণ্যের প্রচার ও প্রসারের জন্য বাংলাদেশের জাতীয় ক্রিকেট দলের একজন জনপ্রিয় ক্রিকেটারকে বিজ্ঞাপনে ব্যবহার করে। ফলে তাদের পণ্য বাজারে দ্রুত পরিচিতি লাভ করে এবং কোম্পানিটি প্রচুর মুনাফা অর্জন করে।

দৃশ্য-২: জনাব 'Y' বাজারে গিয়ে দেখলেন অসংখ্য ক্রেতা ও বিক্রেতা আম ক্রয়-বিক্রয় করছে। আমগুলো গুণে ও মানে বিভিন্ন রকম। তিনি দরকষাকষির মাধ্যমে পছন্দসই আম কিনলেন।

Options:
ক. একচেটিয়া প্রতিযোগিতামূলক বাজার কাকে বলে?
খ. স্বল্পকালীন বাজার বলতে কী বোঝায়?
গ. দৃশ্য-১ এ নির্দেশিত বাজারটি কোন ধরনের বাজার? ব্যাখ্যা করো।
ঘ. তুমি কি মনে করো দৃশ্য-২-এর বাজারটি ক্রেতাদের জন্য কল্যাণকর? যুক্তিসহ তোমার মতামত দাও।


Correct Answer: 

Solution:
কযে বাজারে বহুসংখ্যক ক্রেতা ও বিক্রেতা সামান্য পৃথকীকৃত দ্রব্যের ক্রয়-বিক্রয় করে তাকে একচেটিয়া প্রতিযোগিতামূলক বাজার বলে।
খযে বাজারে দ্রব্যের চাহিদার পরিবর্তনের সাথে জোগান সামান্য পরিবর্তিত হয় তাকে স্বল্পকালীন বাজার বলে।
স্বল্পকালীন বাজারের স্থায়িত্বকাল কম হয়। তাই এ সময়ের মধ্যে স্থির খরচসমূহ পরিবর্তন করা যায় না। তবে উপকরণের পরিমাণ পরিবর্তন করে উৎপাদন কম-বেশি করা যায়। এ বাজারে দ্রব্যের দাম, জোগানের চেয়ে চাহিদা দ্বারা বেশি প্রভাবিত হয়। যেমন- গামছা, লুঙ্গি ও শাড়ি প্রভৃতি স্বল্পকালীন বাজারের পণ্য।
গউদ্দীপকের দৃশ্য-১-এ নির্দেশিত বাজারটি অলিগোপলি বাজার।
অলিগোপলি বাজার বলতে কতিপয় বিক্রেতা ও অসংখ্য ক্রেতার একটি সমজাতীয় দ্রব্য ক্রয়-বিক্রয় করাকে বোঝায়। অর্থাৎ এ বাজারে ক্রেতা অসংখ্য হলেও বিক্রেতার সংখ্যা মুষ্টিমেয়। এ বাজারে প্রত্যেক বিক্রেতাই সমজাতীয় বা প্রায় সমজাতীয় দ্রব্য বিক্রয় করে বলে বাজারজুড়ে একটি নির্দিষ্ট দাম বিরাজ করে। এছাড়াও এ বাজারে সিদ্ধান্ত গ্রহণের ক্ষেত্রে একে অপরের ওপর নির্ভরশীলতা লক্ষ্য করা যায়।
উদ্দীপকে 'X' নামক একটি মাল্টিন্যাশনাল কোম্পানি তাদের পণ্যের প্রচার ও প্রসারের জন্য একজন জনপ্রিয় ক্রিকেটারকে বিজ্ঞাপনে ব্যবহার করেন। ফলে তাদের পণ্য বাজারে দ্রুত পরিচিতি লাভ করে। পাশাপাশি কোম্পানিটি প্রচুর মুনাফা অর্জন করেন। যা অলিগোপলি বাজারকে নির্দেশ করে। এ ধরনের বাজারে ক্রেতা অসংখ্য থাকলেও বিক্রেতা সংখ্যা মুষ্টিমেয়। সুতরাং, উপরিউক্ত আলোচনার প্রেক্ষিতে বলা যায়, উদ্দীপকের মাল্টিন্যাশনাল কোম্পানিটির পণ্যটি অলিগোপলি বাজারকে নির্দেশ করে।
ঘউদ্দীপকে দৃশ্য-২-এর বাজারটি তথা পূর্ণ প্রতিযোগিতামূলক বাজারকে আমি ক্রেতার জন্য অধিক লাভজনক বলে মনে করি।
পূর্ণ প্রতিযোগিতামূলক বাজারে বহুসংখ্যক ক্রেতা ও বিক্রেতা একটি সমজাতীয় দ্রব্য একটি নির্ধারিত দামে ক্রয়-বিক্রয় করে। অর্থাৎ এ বাজারে চাহিদা ও জোগানের দ্বারা পণ্যের দাম নির্ধারিত হয়। এ বাজারে কোনো ক্রেতা বা বিক্রেতা দামের ওপর প্রভাব বিস্তার করতে পারে না। দরকষাকষির মাধ্যমে সকলকে একটি নির্ধারিত দামে পণ্য বিক্রয় করতে হয়। উদ্দীপকে দৃশ্য-২ এ জনাব 'Y' বাজারে গিয়ে দেখলেন অসংখ্য ক্রেতা ও বিক্রেতা আম ক্রয়-বিক্রয় করছে। আমগুলো গুণেও মানে বিভিন্ন রকম। তিনি আমগুলো দরকষাকষির মাধ্যমে পছন্দসই আম, কিনলেন, যা পূর্ণ প্রতিযোগিতামূলক বাজারকে নির্দেশ করে।
পূর্ণ প্রতিযোগিতার বাজারে উপকরণের অবাধ বিচরণ থাকে। শিল্পের বিভিন্ন উপকরণের গতিশীলতা থাকায় দাম সর্বত্র সমান থাকে। সমজাতীয় দ্রব্য হওয়ায় ক্রেতা-বিক্রেতা নির্বিঘ্নে তা ক্রয়-বিক্রয় করতে পারে। এ বাজারে ক্রেতা তার পছন্দ অনুযায়ী দরকষাকষি করে দ্রব্য কিনতে পারে। তাই ক্ষতির আশঙ্কা থাকে না। এ কারণে পূর্ণ প্রতিযোগিতামূলক বাজারে ক্রেতা অধিক লাভবান হবে বলে আমি মনে করি।


Explanation:


Sub-Questions:

================================================================================
Question #2 (ID: 787861)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
বাংলাদেশের বিদ্যুৎ সম্পূর্ণ সরকারের অধীন। সরকার যেকোনো সময় এর দাম হ্রাস-বৃদ্ধি করার এখতিয়ার রাখে। এক্ষেত্রে তার অন্য কারও সঙ্গে আলোচনার প্রয়োজন পড়ে না।

Options:
ক. স্থানীয় বাজার বলতে কী বোঝায়?
খ. উৎপাদিত দ্রব্যের পৃথকীকরণ বলতে কী বোঝায়?
গ. বাংলাদেশের বিদ্যুৎ এর বাজার কোন ধরনের বলে মনে করো&nbsp;?
ঘ. বিদ্যুতের বাজারের সাথে সাবানের বাজারের সাদৃশ্য&nbsp;বা -বৈসাদৃশ্য নির্ণয় করো।


Correct Answer: 

Solution:
কযে দ্রব্যের ক্রেতা ও বিক্রেতা একটি নির্দিষ্ট অঞ্চলে সীমাবদ্ধ থাকে সে দ্রব্যের বাজারকে স্থানীয় বাজার বলে।
খউৎপাদিত দ্রব্যের পৃথকীকরণ হলো বাজারে বিভিন্ন ফার্ম যে নির্দিষ্ট দ্রব্যটি উৎপাদন করে সেটি গুণগত ও বাহ্যিকভাবে একটি অপরটি থেকে পৃথক। বিভিন্ন ফার্মের উৎপাদিত দ্রব্যগুলো অনেকটা সাদৃশ্য হলেও একটি অপরটির পরিবর্তক (তবে পূর্ণ পরিবর্তক নয়) হতে পারে। বিক্রেতা বিজ্ঞাপন ব্যয়, প্যাকিং, ডিজাইন, সামান্য নামের ভিন্নতার মাধ্যমে উৎপন্ন দ্রব্যের পৃথকীকরণ করে। যেমন- প্যারাসিটামলজাতীয় ওষুধের বাজার।
গবাংলাদেশের বিদ্যুতের বাজারটি একচেটিয়া বাজারের অন্তর্গত।
যখন কোনো ফার্ম কোনো একটি দ্রব্য উৎপাদন করে অসংখ্য ক্রেতাকে জোগান দেয় তখন সেই ফার্মটি, একচেটিয়া কারবারি। যে বাজারে ঐ দ্রব্যটি কেনাবেচা হয় সে বাজার হলো একচেটিয়া বাজার। এ বাজারে একটিমাত্র উৎপাদন প্রতিষ্ঠান বা বিক্রেতা থাকে। তবে এ বাজারে অসংখ্য ক্রেতা অবস্থান করে। আর যে দ্রব্যের বিক্রয় হয় সেটির নিকট পরিবর্তক দ্রব্য থাকে না।
উদ্দীপকে বাংলাদেশে বিদ্যুৎ সম্পূর্ণ সরকারের অধীন। সরকার যেকোনো সময় এর দাম হ্রাস বৃদ্ধি করতে পারে। এক্ষেত্রে অন্য কারো সঙ্গে আলোচনার প্রয়োজন পড়ে না। অন্য কোনো প্রতিষ্ঠান যাতে বিদ্যুৎ উৎপাদন না করতে পারে সেজন্য আইন রয়েছে। এতে বোঝা যায়, বাংলাদেশের বিদ্যুতের দাম এবং জোগান পুরোপুরি একটি প্রতিষ্ঠানের ওপর নির্ভর করে। অন্য কোনো প্রতিষ্ঠান না থাকায় বেশি দাম দিয়ে হলেও জনগণকে তাদের বিদ্যুৎ ক্রয় করতে বাধ্য হতে হয়। এসবের পরিপ্রেক্ষিতে বলা যায়, বাংলাদেশের বিদ্যুতের বাজারটি হলো একচেটিয়া বাজার।
ঘবিদ্যুতের বাজার তথা একচেটিয়া বাজারের সাথে সাবানের বাজার তথ একচেটিয়া প্রতিযোগিতামূলক বাজারের বৈশিষ্ট্যগত পার্থক্য বিদ্যমান।
যে বাজারে অসংখ্য ক্রেতা ও একজন মাত্র বিক্রেতা থাকে তাকে একচেটিয়া বাজার বলে। বিক্রেতা এ বাজারে ইচ্ছামতো দ্রব্যের দাম আরোপ করতে পারে। অন্যদিকে, যে বাজারে সম্পূর্ণ এক না হলেও প্রায় একই ধরনের দ্রব্য ক্রয়-বিক্রয় হয় তা একচেটিয়া প্রতিযোগিতামূলক বাজার। এ বাজারে বিক্রেতা দ্রব্যের দামের ওপর পূর্ণ নিয়ন্ত্রণ করতে পারে না।
উদ্দীপকে বাংলাদেশে সরকার একা বিদ্যুৎ উৎপন্ন করতে পারে। অন্য কেউ এক্ষেত্রে কোনো এখতিয়ার রাখে না। তাই বাংলাদেশে বিদ্যুতের বাজারটি একচেটিয়া বাজার। অপরদিকে, সাবানের বাজারটি হলো একচেটিয়া প্রতিযোগিতামূলক বাজার। এ বাজারের সাবানের রং ও গন্ধ দ্বারা আলাদা করা যায়। তাছাড়া এ বাজারে পণ্যের দাম নির্ধারণের ক্ষেত্রে বিক্রেতা সামান্য ভূমিকা রাখতে পারে। কিন্তু একচেটিয়া বাজারে একজন বিক্রেতা সম্পূর্ণ বাজার নিয়ন্ত্রণ করে থাকে। তাই এ বাজারে পণ্যের দাম নির্ধারণে বিক্রেতাই সম্পূর্ণ ভূমিকা পালন করে।
একচেটিয়া প্রতিযোগিতামূলক বাজারে ফার্মের প্রবেশ এবং প্রস্থানের কোনো বাধা-নিষেধ নেই। তবে একচেটিয়া বাজারে নতুন ফার্ম প্রবেশের সুযোগ নেই। কারণ নতুন ফার্ম প্রবেশ করতে গেলে একচেটিয়া ফার্ম উৎপাদন বাড়িয়ে দাম কমিয়ে দেয়। তাই নতুন ফার্ম লোকসানের ভয়ে বাজারে প্রবেশ করে না। উভয় বাজারের ফার্মের উদ্দেশ্য মুনাফা সর্বাধিক করা হলেও একচেটিয়া ফার্ম বেশি মুনাফা অর্জন করে থাকে। সুতরাং বলা যায়, উদ্দীপকের একচেটিয়া বাজারের সাথে একচেটিয়া প্রতিযোগিতামূলক বাজারের বৈশিষ্ট্যগত পার্থক্য বিদ্যমান।


Explanation:


Sub-Questions:

================================================================================
Question #3 (ID: 787859)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
স্কুল শিক্ষিকা মিসেস জিনিয়া ব্যস্ততার দরুন অনলাইনে কেনাকাটা করেন। তার স্বামী সবুর সাহেব গোপীবাগ বাজার থেকে শুক্রবারে সপ্তাহের বাজার করেন। তিনি খোলা চাল, ডাল এবং লেবেলযুক্ত বোতলজাত তেল ও টুথপেস্ট ক্রয় করেন।

Options:
ক. পণ্য বলতে কী বোঝায়?
খ. ফার্মকে কীভাবে শিল্প থেকে আলাদা করবে? ব্যাখ্যা করো।
গ. উদ্দীপকের মিসেস জিনিয়া ও সবুর সাহেবের কেনাকাটার বিষয়টি অর্থনীতির কোন প্রক্রিয়াকে নির্দেশ করে? ব্যাখ্যা করো।
ঘ. সবুর সাহেবের ক্রয়কৃত দ্রব্যগুলোর বাজার প্রকৃতি ও দাম নির্ধারণের প্রক্রিয়া ব্যাখ্যা করো।


Correct Answer: 

Solution:
কযেসব উপকরণ চূড়ান্ত দ্রব্য উৎপাদনে ব্যবহৃত হয়, তাকে পণ্য বলে।
খকোনো শিল্পের অন্তর্ভুক্ত একক উৎপাদন ইউনিটকে ফার্ম এবং সব ফার্মকে একত্রে শিল্প বলে।
একই ব্যবস্থাপনায় কোনো দ্রব্য উৎপাদনে স্বয়সম্পূর্ণ বিভিন্ন প্লান্টের সমষ্টিই হলো ফার্ম। যেমন- 'মেঘনা সিমেন্ট' নামের কারখানাটি একটি ফার্ম। অন্যদিকে, বিভিন্ন ব্যবস্থাপনার অধীনে একই দ্রব্য উৎপাদনে নিয়োজিত সব ফার্মের সমষ্টিকে শিল্প বলে। যেমন- বাংলাদেশের সব সিমেন্টের ফার্ম নিয়ে গঠিত হয় সিমেন্ট শিল্প।
গউদ্দীপকে মিসেস জিনিয়া ও সবুর সাহেবের কেনাকাটার বিষয়টি অর্থনীতির বাজার প্রক্রিয়াকে নির্দেশ করে।
অর্থনীতিতে বাজার বলতে শুধু কেনাবেচার নির্দিষ্ট স্থানকে বোঝায় না।
বরং বাজার হলো এমন একটি প্রক্রিয়া যেখানে বিভিন্নভাবে ক্রেতা-বিক্রেতাদের মধ্যে দ্রব্য ও সেবা বেচাকেনা হয়। যেমন- অনলাইনে বেচাকেনা। আবার, দ্রব্যের ধরন অনুযায়ী বাজার ভিন্ন হতে পারে।
যেমন- পাটের বাজার, চালের বাজার, স্বর্ণের বাজার ইত্যাদি।
উদ্দীপকে স্কুল শিক্ষিকা মিসেস জিনিয়া ব্যস্ততার দরুন অনলাইনে কেনাকাটা করেন। তার স্বামী সবুর সাহেব গোপীবাগ বাজার থেকে সপ্তাহে বাজার করেন। অর্থাৎ, তাদের কেনাকাটা একটি প্রক্রিয়ায় হয়েছে। উক্ত প্রক্রিয়ায় একটি পণ্যকে ঘিরে ক্রেতা ও বিক্রোর সংযোগ ঘটেছে। তাই মিসেস জিনিয়া ও সবুর সাহেবের কেনাকাটার বিষয়টি অর্থনীতির বাজার প্রক্রিয়াকে নির্দেশ করে।
ঘউদ্দীপকের খোলা চাল ও ডালের বাজার পূর্ণ প্রতিযোগিতামূলক এবং তেল ও টুথপেস্টের বাজার হলো একচেটিয়া প্রতিযোগিতামূলক বাজার।
যেখানে অসংখ্য ক্রেতা ও বিক্রেতা সমজাতীয় দ্রব্য বেচাকেনা করেন তা পূর্ণ প্রতিযোগিতামূলক বাজার। এ বাজারে ক্রেতা ও বিক্রেতাদের মধ্যে দরকষাকষির মাধ্যমে চাহিদা ও জোগানের সমতার ভিত্তিতে দাম নির্ধারিত হয়। আবার, অসংখ্য ফার্মের উপস্থিতিতে প্রায় সমজাতীয় দ্রব্য যে বাজারে ক্রয়-বিক্রয় হয় তাকে একচেটিয়া প্রতিযোগিতামূলক বাজার বলে। উদ্দীপকে সবুর সাহেব খোলা চাল, ডাল এবং লেবেলযুক্ত বোতলজাত তেল ও টুথপেস্ট ক্রয় করেন। চাল ও ডাল পূর্ণ প্রতিযোগিতামূলক বাজারকে নির্দেশ করে। আবার লেবেলযুক্ত বোতলজাত তেল ও টুথপেস্ট একচেটিয়া প্রতিযোগিতামূলক বাজারকে নির্দেশ করে। কারণ লেবেলযুক্ত বোতলজাত তেল ও টুথপেস্ট সমজাতীয় হলেও দ্রব্যগুলো গুণাগুণের দিক থেকে সামান্য পৃথকীকৃত।
পূর্ণ প্রতিযোগিতামূলক বাজারে অসংখ্য ক্রেতা ও বিক্রেতাদের মধ্যে দরকষাকষির মাধ্যমে দাম নির্ধারিত হয়। অর্থাৎ পণ্যের চাহিদা ও জোগানের সমতার মাধ্যমে একটি নির্দিষ্ট দামে দ্রব্য ক্রয়-বিক্রয় হয়। ক্রেতা ও বিক্রেতা উভয়ই বাজার নির্ধারিত দাম মেনে নেয়। আবার, একচেটিয়া প্রতিযোগিতামূলক বাজারে বিক্রেতা পৃথকীকৃত দ্রব্য বিক্রি করে বলে স্বাধীন দাম নীতি অনুসরণ করতে পারে। এ বাজারে দ্রব্যের অন্তর্নিহিত গুণাগুণ সম্পর্কে ক্রেতার ধারণা থাকে না। এ সুযোগে বিক্রেতারা নিজ নিজ পণ্যের দামে সামান্য প্রভাব বিস্তার করতে পারে।


Explanation:


Sub-Questions:

================================================================================
Question #4 (ID: 787858)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
রায়হান সাহেব বাজারে আম কিনতে গিয়ে দেখেন যে, অসংখ্য ক্রেতা ও বিক্রেতা আম ক্রয়-বিক্রয় করছেন। তিনি আমের সাথে কিছু কিছু জাম ক্রয় করতে গিয়ে দেখলেন যে, একজন মাত্র বিক্রেতা থাকায় তিনি ইচ্ছামতো দামে জাম বিক্রি করছেন।

Options:
ক. জাতীয় বাজার কাকে বলে?
খ. সকালের কাঁচাবাজারে জোগানের পরিবর্তন করা যায় না কেন?
গ. উদ্দীপকে আমের বাজারটি কোন ধরনের বাজার? ব্যাখ্যা করো।
ঘ. উদ্দীপকে উল্লিখিত আম ও জামের বাজার কি একই ধরনের? যুক্তি সহকারে তোমার মতামত উল্লেখ করো।


Correct Answer: 

Solution:
কযেসব দ্রব্যের ক্রয়-বিক্রয় কোনো দেশের প্রায় সব অঞ্চলজুড়ে বিস্তৃত তাকে জাতীয় বাজার বলে।
খসকালের কাঁচাবাজার অতি স্বল্পকালীন বাজার হওয়ায় জোগান পরিবর্তন করা যায় না।
যে বাজার কয়েক ঘণ্টা থেকে কয়েক দিন পর্যন্ত স্থায়ী হয় তাকে অতি স্বল্পকালীন বাজার বলে। এ ধরনের বাজারে অস্থায়ী ও পচনশীল দ্রব্য ক্রয়-বিক্রয় হয়। যেমন- সকালের কাঁচাবাজার। সকালের কাঁচাবাজার এতোই অল্প সময়ের মধ্যে হয়ে থাকে যেখানে চাহিদা বাড়লেও জোগান পরিবর্তন করা যায় না।
গউদ্দীপকের আমের বাজারটি হলো পূর্ণ প্রতিযোগিতামূলক বাজার।
পূর্ণ প্রতিযোগিতামূলক বাজারে অসংখ্য ক্রেতা ও বিক্রেতা সমজাতীয় দ্রব্য বা সেবা নির্দিষ্ট দামে ক্রয়-বিক্রয় করে থাকে। এ বাজারে চাহিদা ও জোগান দ্বারা পণ্যের দাম নির্ধারিত হয়। কোনো ক্রেতা বা বিক্রেতার পক্ষে এককভাবে তা পরিবর্তন করা সম্ভব হয় না। এ বাজারের পণ্যসমূহ সমজাতীয় হওয়ায় পরিমাণগত ও গুণগত দিক থেকে একটি পণ্য অন্য পণ্য থেকে পৃথক করা যায়।
উদ্দীপকের রায়হান সাহেব বাজারে আম কিনতে গেলেন। তিনি দেখেন বাজারে অসংখ্য বিক্রেতা আম বিক্রি করছে। ক্রেতা ও বিক্রেতার সংখ্যাও অনেক। তাদের মধ্যে দরকষাকষির মাধ্যমে তিনি নির্দিষ্ট দামে আম ক্রয় করেন। এখানে আম সমজাতীয় দ্রব্য। কারণ এগুলো গঠন ও গুণগত দিক থেকে একই রকম অথচ পৃথকীকরণ করা যায়। আবার নির্দিষ্ট দামে দ্রব্য ক্রয়-বিক্রয় হলেও বিক্রেতার মূল লক্ষ্য থাকে সর্বনিম্ন ব্যয়ে মুনাফা সর্বোচ্চকরণ করা। ফলে বেশি মুনাফার আশায় অনেক উৎপাদক বা বিক্রেতা ফার্ম গঠন করতে পারে। এক্ষেত্রে কোনো রূপ বাধা-নিষেধ নেই। সুতরাং, উদ্দীপকের আমের বাজারটি পূর্ণ প্রতিযোগিতামূলক বাজারের অন্তর্গত।
ঘউদ্দীপকের আমের বাজার পূর্ণ প্রতিযোগিতামূলক এবং জামের বাজার একচেটিয়া বাজারের অন্তর্ভুক্ত।
অসংখ্য ক্রেতা ও বিক্রেতার মধ্যে দরকষাকষির মাধ্যমে একটি নির্দিষ্ট দামে কোনো দ্রব্যের বিক্রয়কে পূর্ণ প্রতিযোগিতামূলক বাজার বলে। অন্যদিকে একজন বিক্রেতা ও অসংখ্য ক্রেতার মধ্যে কোনো দ্রব্যের ক্রয় বিক্রয়কে একচেটিয়া বাজার বলে। পূর্ণ প্রতিযোগিতা এবং একচেটিয়া বাজারের মধ্যে বিভিন্ন রকম পার্থক্য রয়েছে।
উদ্দীপকের আমের বাজারটি পূর্ণ প্রতিযোগিতামূলক বাজারের অন্তর্ভুক্ত। অন্যদিকে জামের বাজারে একমাত্র বিক্রেতা। তিনি ইচ্ছামতো দাম বাড়িয়ে মুনাফা অর্জন করতে পারেন। তার নির্ধারিত দামেই ক্রেতাকে দ্রব্য ক্রয় করতে হয়। অর্থাৎ জামের বাজারটি একচেটিয়া বাজারের অন্তর্ভুক্ত।
পূর্ণ প্রতিযোগিতামূলক বাজারে বিক্রেতার সংখ্যা অসংখ্য। দ্রব্য সমজাতীয় এবং বাজারজুড়ে একটি নির্দিষ্ট দাম বিদ্যমান থাকে। কিন্তু একচেটিয়া বাজারে বিক্রেতার সংখ্যা একজন। দ্রব্যের কোনো নিকট পরিবর্তক থাকে না। পূর্ণ প্রতিযোগিতামূলক বাজারে বিক্রেতা এককভাবে দ্রব্যের দাম প্রভাবিত করতে পারে না। কিন্তু একচেটিয়া বাজারে বিক্রেতা দামকে প্রভাবিত করতে পারে। পূর্ণ প্রতিযোগিতামূলক বাজারে ফার্ম অবাধে প্রবেশ ও প্রস্থানের সুযোগ পায়। অন্যদিকে একচেটিয়া বাজারে প্রবেশ ও প্রস্থানের কোনো সুযোগ নেই। সুতরাং, বাজার দুটির মধ্যে যথেষ্ট পার্থক্য বিদ্যমান। তাই বলা যায় আমের বাজার ও জামের বাজার এক ধরনের নয়।


Explanation:


Sub-Questions:

================================================================================
Question #5 (ID: 787857)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
প্রিতম একদিন সকালে কাঁচামরিচ কেনার জন্য বাজারে গেলেন। বাজারে গিয়ে তিনি দেখতে পেলেন কাঁচামরিচের সরবরাহ অনেক কম, কিন্তু চাহিদা অনেক বেশি। ফলে অনেক বেশি দামে কাঁচামরিচ না কিনে মুদির দোকান থেকে প্যাকেটজাত গুঁড়ামরিচ কিনলেন।

Options:
ক. স্থানীয় বাজার কাকে বলে?
খ. একচেটিয়া বাজারে ফার্ম ও শিল্পের মধ্যে পার্থক্য থাকে না কেন?
গ. উদ্দীপকে উল্লিখিত কাঁচামরিচের বাজারটি সময়ের প্রেক্ষিতে কোন ধরনের বাজার? ব্যাখ্যা করো।
ঘ. উদ্দীপকে উল্লিখিত কাঁচামরিচের বাজারের সাথে গুঁড়ামরিচের বাজারের পার্থক্য বিশ্লেষণ করো।


Correct Answer: 

Solution:
কযেসব দ্রব্যের ক্রয়-বিক্রয় একটি বিশেষ এলাকার মধ্যে সীমাবদ্ধ থাকে তাকে স্থানীয় বাজার বলে।
খএকচেটিয়া বাজারে সব পণ্যের জোগান একজন বিক্রেতা নিয়ন্ত্রণ করে বলে এ বাজারে ফার্ম ও শিল্প অভিন্ন।
অর্থনীতিতে সমজাতীয় দ্রব্য ও 'সেবা উৎপাদনকারী কোনো একক প্রতিষ্ঠানকে ফার্ম বলা হয়। আবার, কোনো সমজাতীয় দ্রব্য উৎপাদনে নিয়োজিত সব উৎপাদন প্রতিষ্ঠান বা ফার্মের সমষ্টিকে শিল্প বলে। একচেটিয়া বাজারে একজন মাত্র বিক্রেতা বা উৎপাদনকারী থাকে। এ বাজারে পণ্যের সব জোগান বিক্রেতা একাই নিয়ন্ত্রণ করে। তাই অন্য কোনো ফার্ম না থাকায় একটি ফার্মই শিল্প হিসেবে বিবেচিত হয়। অর্থাৎ একচেটিয়া বাজারে ফার্ম ও শিল্প অভিন্ন।
গউদ্দীপকে উল্লিখিত কাঁচামরিচের বাজারটি সময়ের প্রেক্ষিতে অতি স্বল্পকালীন বাজার।
অতি স্বল্পকালীন বাজারে একটি নির্দিষ্ট সময়ে জোগান স্থির থাকে। কারণ এ বাজারের স্থায়িত্ব অল্প সময় হয়। ফলে চাহিদা বৃদ্ধি পেলেও জোগান বাড়ানো সম্ভব নয়। আবার, চাহিদা হ্রাস পেলেও পণ্যের জোগান কমানো যায় না। যেমন: শাকসবজির বাজার। এ বাজার স্বল্প সময়ব্যাপী হয়ে থাকে। তাই চাহিদা বা দাম বৃদ্ধি হলেও জোগান পরিবর্তন করা যায় না।
উদ্দীপকে প্রিতম সকালে কাঁচামরিচ কেনার জন্য বাজারে গেলেন। বাজারে গিয়ে তিনি দেখতে পেলেন কাঁচামরিচের সরবরাহ কম, কিন্তু চাহিদা অনেক বেশি। কারণ কাঁচামরিচের বাজার স্বল্প সময়ব্যাপী হয়ে থাকে। তাই চাহিদা বেশি হওয়া সত্ত্বেও এর জোগান বাড়ানো সম্ভব হয়নি। ফলে বাজারে অধিক দামে কাঁচামরিচ বিক্রি হয়। অর্থাৎ কাঁচামরিচের বাজার অতি স্বল্পকালীন বাজারের বৈশিষ্ট্যের সাথে সাদৃশ্যপূর্ণ। তাই সময়ের ন-বাজারের ভিত্তিতে কাঁচামরিচের বাজারটি অতি স্বল্পকালীন বাজার।
ঘউদ্দীপকের কাঁচামরিচের বাজারটি প্রতিযোগিতার ভিত্তিতে পূর্ণ প্রতিযোগিতামূলক এবং প্যাকেটজাত গুঁড়ামরিচের বাজারটি একচেটিয়া প্রতিযোগিতামূলক বাজার।
পূর্ণ প্রতিযোগিতামূলক বাজারে বহুসংখ্যক ক্রেতা ও বিক্রেতা সমজাতীয় দ্রব্য ক্রয়-বিক্রয় করে। এ বাজারে ক্রেতা বা বিক্রেতার পক্ষে এককভাবে দাম পরিবর্তনের সম্ভাবনা কম থাকে। দ্রব্যের দাম চাহিদা ও জোগানের পারস্পরিক ক্রিয়া-প্রতিক্রিয়া দ্বারা নির্ধারিত হয়। অন্যদিকে একচেটিয়া প্রতিযোগিতামূলক বাজারে বিক্রেতারা প্রায় একই ধরনের দ্রব্য। বিক্রি করে। এ বাজারে বিক্রেতা চাইলেই দ্রব্যের দাম পরিবর্তন করতে পারে। উদ্দীপকের কাঁচামরিচের জোগান কম ও চাহিদা বৃদ্ধির কারণে দাম বৃদ্ধি পেয়েছে। অর্থাৎ কাঁচামরিচের দাম চাহিদা ও জোগানের পারস্পরিক ক্রিয়া প্রতিক্রিয়া দ্বারা নির্ধারিত হয়েছে। তাই কাঁচামরিচের বাজার পূর্ণ প্রতিযোগিতামূলক বাজারকে নির্দেশ করে। অন্যদিকে প্যাকেটজাত গুঁড়ামরিচ বাজারে মুষ্টিমেয় কয়েকজন উৎপাদক উৎপাদন করে। তাদের গুঁড়ামরিচ প্যাকেট, প্যাকেটের রং ইত্যাদির মাধ্যমে ভিন্ন করে থাকে। অর্থাৎ, প্যাকেটজাত গুঁড়ামরিচের বাজারটি হলো একচেটিয়া প্রতিযোগিতামূলক বাজার।
পূর্ণ প্রতিযোগিতামূলক বাজারে চাহিদা ও জোগান দ্বারা পণ্যের দাম নির্ধারিত হয়। এজন্য কোনো ক্রেতা বা বিক্রেতার পক্ষে এককভাবে তা পরিবর্তন করা সম্ভব নয়। অন্যদিকে একচেটিয়া প্রতিযোগিতামূলক বাজারে বিক্রেতা চাইলেই কোনো একটি পণ্যের দাম বাড়াতে বা কমাতে পারে। পূর্ণ প্রতিযোগিতামূলক বাজারে দ্রব্যের এককগুলো গঠন ও গুণগত দিক থেকে একই রকম। কিন্তু একচেটিয়া প্রতিযোগিতায় দ্রব্যগুলো গুণগত ও বাহ্যিক দিক থেকে কিছুটা পৃথক হয়ে থাকে।


Explanation:


Sub-Questions:

================================================================================
Question #6 (ID: 787887)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
জামাল চালের আড়তের একজন দোকানদার। তার আড়তে সব সময় বিভিন্ন ধরনের চাল ক্রয়-বিক্রয় করা হয়। সম্প্রতি চালের দাম বেড়ে যাওয়ায় সে-ও বেশি দামে চাল বিক্রি করতে থাকে। সাংবাদিকরা তার কারণ জানতে চাইলে জামাল জানায়, কিছু অসাধু ব্যবসায়ী বেশি - লাভের আশায় চাল মজুত করে রাখায় দাম বেড়ে গিয়েছে।

Options:
ক. শিল্প কাকে বলে?
খ. উপকরণ বাজার বলতে কী বোঝায়?
গ. উদ্দীপকে যে বাজারের কথা বলা হয়েছে তার ধরন ব্যাখ্যা করো।
ঘ. উদ্দীপকে উল্লিখিত শেষ উক্তিটি আংশিকভাবে একচেটিয় বাজারের বৈশিষ্ট্যের সাথে সম্পৃক্ত- মতামত দাও।


Correct Answer: 

Solution:
কপ্রকৃতিপ্রদত্ত সম্পদ বা কাঁচামাল বা প্রাথমিক দ্রব্যকে কারখানাভিত্তিক প্রস্তুত প্রণালির মাধ্যমে মাধ্যমিক দ্রব্য বা চূড়ান্ত দ্রব্যে রূপান্তরিত করাকে শিল্প বলে।
খপ্রক্রিয়ায় ক্রেতা ও বিক্রেতার মধ্যে উপকরণ বেচাকেনা হয় তাকে উপকরণ বাজার বলে।
উৎপাদনে ব্যবহৃত যেকোনো মৌলিক উপাদানকে উপকরণ বলে। উপকরণের বেচাকেনা উপকরণের মূল্যের ওপর নির্ভর করে। চাহিদা ও জোগান দ্বারা বাজারে উপকরণের মূল্য নির্ধারিত হয়।
গজামালের চালের আড়ত পূর্ণ প্রতিযোগিতামূলক বাজারকে নির্দেশ করে।
পূর্ণ প্রতিযোগিতামূলক বাজার এমন এক বাজারব্যবস্থা যেখানে অসংখ্য ক্রেতা এবং বিক্রেতা সমজাতীয় দ্রব্য বেচা-কেনা করে। এ বাজারে কোনো - একজন ক্রেতা বা বিক্রেতা দামের ওপর প্রভাব বিস্তার করতে পারে না। বাজারের নির্ধারিত দামেই ক্রেতা-বিক্রেতা দ্রব্য ক্রয়-বিক্রয় করেন। উদ্দীপকে দেখা যায়, জামাল চালের আড়তের একজন দোকানদার। তার আড়তে বিভিন্ন ধরনের চাল ক্রয়-বিক্রয় করা হয়। সম্প্রতি চালের দাম বেড়ে যাওয়ায় সে-ও বেশি দামে চাল বিক্রি করতে থাকে। অর্থাৎ জামাল এককভাবে চালের দাম বৃদ্ধি করেনি। সে-ও বাজারের নির্ধারিত দামই অনুসরণ করেছে। তাই বলা যায়, উদ্দীপকের বাজারটি একটি পূর্ণ প্রতিযোগিতামূলক বাজার।
ঘঅসাধু ব্যবসায়ীর চাল মজুত রেখে কৃত্রিম সংকট তৈরি করার বিষয়টি একচেটিয়া বাজারের সাথে মিলে যায় বলে আমি মনে করি।
আমরা জানি, একচেটিয়া বাজারে কোনো পণ্যের উৎপাদনকারী বা বিক্রেতা একজন থাকলেও তার ক্রেতা থাকে অসংখ্য। আবার এ বাজারে পণ্যটির কোনো ঘনিষ্ঠ বিকল্প দ্রব্য না থাকায় উৎপাদনকারী বা বিক্রেতা তার দামের ওপর নিরঙ্কুশ প্রভাব বিস্তার করে।
উদ্দীপকে দেখা যায়, কিছু অসাধু ব্যবসায়ী বেশি লাভের আশায় চাল মজুত করে রাখায় এর দাম বেড়ে গিয়েছে। অর্থাৎ এখানে আংশিকভাবে একচেটিয়া বাজারের বৈশিষ্ট্য ফুটে উঠেছে। একচেটিয়া বাজারে একজন মাত্র বিক্রেতা থাকায় এ বাজারে নতুন কোনো ফার্ম শিল্পে প্রবেশ করতে পারে না। আবার বিদ্যমান ফার্মটি শিল্প ত্যাগও করতে পারে না। ফলে সম্পূর্ণ বাজারের ওপরে একচেটিয়া কারবারির একক নিয়ন্ত্রণ প্রতিষ্ঠিত হয়। একচেটিয়া ফার্ম দাম বাড়াতে বা কমাতে পারে বলে পণ্যের দাম ও জোগান নির্ধারণে একচেটিয়া ক্ষমতা রাখে। সুতরাং বলা যায়, উদ্দীপকের চাল মজুত রাখার বিষয়টি একচেটিয়া বাজারের বৈশিষ্ট্যের সাথে সাদৃশ্যপূর্ণ।


Explanation:


Sub-Questions:

================================================================================
Question #7 (ID: 787886)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
নীলা লিচু কিনতে বাজারে গিয়ে দেখলেন, অনেক ব্যবসায়ী লিচু বিক্রি করছে এবং ক্রেতার সংখ্যাও অনেক। তিনি কয়েকটি দোকান যাচাই করে দেখলেন, লিচুর মান একই। তাই তিনি আরো কয়েকটি দোকান যাচাই করে নিজের পছন্দমতো লিচু কিনলেন। অন্যদিকে তার ভাই নিলয় গ্রামের একটি দোকানে ঘড়ি কিনতে গেল। সে একটি ঘড়ি পছন্দ করে দাম জিজ্ঞেস করলে দোকানদার দাম বেশি চায়। নিলয় দাম কমানোর জন্য চেষ্টা করলেও দোকানদার দাম হ্রাস করতে রাজি হয় না। আশপাশে অন্য কোনো ঘড়ির দোকান না থাকায় নিলয় বাধ্য হয়ে ঘড়িটি ওই দোকান থেকেই বেশি দামে ক্রয় করে।

Options:
ক. বাজার কাকে বলে?
খ. অতি স্বল্পকালীন বাজারে পণ্যের জোগান বৃদ্ধি করা যায় না কেন?
গ. উদ্দীপকে লিচুর বাজার প্রতিযোগিতার ভিত্তিতে কোন ধরনের বাজার? ব্যাখ্যা করো।&nbsp;
ঘ. উদ্দীপকে ঘড়ির বাজারটি চিহ্নিতপূর্বক বাংলাদেশে উক্ত বাঁজারের অস্তিত্ব আছে কি-না- বিশ্লেষণ করো।


Correct Answer: 

Solution:
কঅর্থনীতিতে বাজার বলতে কোনো পণ্যকে বোঝায়; যা ক্রেতা ও বিক্রেতার মধ্যে দরকষাকষির মাধ্যমে একটি নির্ধারিত দামে ক্রয়-বিক্রয় হয়।
খঅতি স্বল্পকালীন বাজারের স্থায়িত্ব কম হওয়ার কারণে এ ধরনের বাজারে পণ্যের জোগান বৃদ্ধি করা যায় না।
এ ধরনের বাজারের স্থায়িত্ব এতই কম যে, এ সময়ের মধ্যে কোনো দ্রব্যের জোগান কমানো বা বাড়ানো যায় না। এই স্বল্পসময়ে ফার্মসমূহ তাদের পরিবর্তনশীল উপকরণগুলোর কোনো পরিবর্তন ঘটাতে পারে না। তাই এ বাজারে দাম নির্ধারিত হয় চাহিদার ভিত্তিতে। সকালের কাঁচাবাজার এ ধরনের বাজারের অন্তর্ভুক্ত।
গউদ্দীপকের লিচুর বাজার প্রতিযোগিতার ভিত্তিতে পূর্ণ প্রতিযোগিতামূলক বাজার।
যে বাজারে বহুসংখ্যক ক্রেতা ও বিক্রেতা পূর্ণ প্রতিযোগিতার মাধ্যমে নির্ধারিত দামে একটি সমজাতীয় দ্রব্য ক্রয়-বিক্রয় করে তাকে পূর্ণ প্রতিযোগিতামূলক বাজার বলে। এ বাজারের পণ্যসমূহ সমজাতীয় হওয়ায় পরিমাণগত ও গুণগত দিক থেকে একটি পণ্যকে অন্যটি থেকে পৃথক করা যায় না। ক্রেতা-বিক্রেতা দরকষাকষির মাধ্যমে উৎপাদিত দ্রব্যের দাম নির্ধারণ করে।
উদ্দীপকে দেখা যায়, নীলা বাজারে লিচু কিনতে গিয়ে দেখেন অনেক ব্যবসায়ী লিচু বিক্রি করছে। ক্রেতার সংখ্যাও অনেক। নীলা কয়েকটি দোকান যাচাই করে লিচুর মান একই দেখলেন। এসব বৈশিষ্ট্যের ওপর ভিত্তি করে বলা যায়, নীলার দেখা লিচুর বাজারটি পূর্ণ প্রতিযোগিতামূলক বাজারের অন্তর্ভুক্ত।
ঘউদ্দীপকের ঘড়ির বাজারটি হলো একচেটিয়া বাজার।
যে বাজারে অসংখ্য ক্রেতা ও একজন বিক্রেতা বা উৎপাদক থাকে এবং পণ্যটির নিকট পরিবর্তক থাকে না, তাকে একচেটিয়া বাজার বলে।
একচেটিয়া বাজারে কোনো পণ্যের একটিমাত্র উৎপাদনকারী বা বিক্রেতা থাকলেও তার ক্রেতার সংখ্যা থাকে অসংখ্য। আবার এ বাজারে পণ্যটির কোনো ঘনিষ্ঠ বিকল্প দ্রব্য থাকে না। এ কারণে উৎপাদনকারী বা বিক্রেতা তার দামের ওপর নিরঙ্কুশ প্রভাব বিস্তার করে। এ অবস্থার সুযোগ নিয়ে বিক্রেতা পণ্যের সর্বোচ্চ দাম ধার্য করে।
উদ্দীপকের বর্ণিত গ্রামের ঘড়ির বাজারটিতে একজনমাত্র বিক্রেতা ছিল।
তাই সে বাজারে দ্রব্যের জোগান সম্পূর্ণরূপে নিয়ন্ত্রণ করত। একমাত্র বিক্রেতা হওয়ায় খুব সহজেই সে ঘড়ির দাম অথবা জোগান নিয়ন্ত্রণ করতে পারত। এটি একচেটিয়া বাজারকেই নির্দেশ করে।
বাংলাদেশে উৎপাদিত দ্রব্যের ক্ষেত্রে একচেটিয়া বাজার দেখা না গেলেও আমদানিকৃত কিছু পণ্য কিংবা সেবার ক্ষেত্রে এরূপ বাজার দেখা যায়।
যেমন- জ্বালানি তেলের একমাত্র আমদানিকারক বাংলাদেশ পেট্রোলিয়াম করপোরেশন। এ ধরনের প্রতিষ্ঠান এককভাবে দ্রব্যের দাম ও জোগান নিয়ন্ত্রণ করে থাকে। সুতরাং বলা যায়, উদ্দীপকের ঘড়ির বাজারটি একচেটিয়া বাজার এবং বাংলাদেশে কিছু পণ্য ও সেবার ক্ষেত্রে একচেটিয়া বাজারের অস্তিত্ব আছে।


Explanation:


Sub-Questions:

================================================================================
Question #8 (ID: 787885)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
যশোরের ঝিকরগাছা গ্রামের কৃষক মালেক মিয়া তুলা চাষ করেন। তিনি উৎপাদিত তুলা যশোরের বড় তুলা ব্যবসায়ীর কাছে বিক্রি করেন। সে তুলা আবার নারায়ণগঞ্জের আড়তে বিক্রি করা যায়। সেখান থেকে কেউ আবার তুলা বিদেশে রপ্তানি করে থাকে। আবার ঐ গ্রামেরই মুরাদ হোসেন তার ফার্মের মুরগি গ্রামের বাজারেই বিক্রি করেন।

Options:
ক. ফার্ম কী?
খ. দীর্ঘকালীন বাজার বলতে কী বোঝায়?
গ. উদ্দীপকের তুলার বাজারকে কী ধরনের বাজার বলা হয় এবং কেন? ব্যাখ্যা করো।
ঘ. মুরাদ হোসেন যে বাজারে মুরগি বিক্রি করেন সে বাজার দেশের সর্বত্র বিরাজমান বিশ্লেষণ করো।


Correct Answer: 

Solution:
কএই একটি দ্রব্য উপাদন করে এমন ব্যবসায়ী প্রতিষ্ঠানকে ফার্ম বলে।
খবাজারে চাহিদার যেকোনো পরিবর্তনের সাথে জোগানের যেকোনো পরিবর্তন করা সম্ভব তাকে দীর্ঘকালীন বাজার বলে।।
দীর্ঘকালীন বাজারে কোনো উৎপাদক প্রতিষ্ঠান তার উৎপাদনের আয়তন এবং উপকরণের সম্পূর্ণ পরিবর্তন সাধন করতে পারে। চাহিদা বৃদ্ধি বহুদিন ধরে চলতে থাকলে উৎপাদন প্রতিষ্ঠান উপকরণের ব্যবহা পরিবর্তন করে উৎপাদন এবং জোগানের সাথে সমন্বয় করে ভারসাম রাখার চেষ্টা করে।
গউদ্দীপকের মালেক মিয়ার তুলার বার্জারকে আন্তর্জাতিক বাজার বলা যায়।
আন্তর্জাতিক বাজারে দ্রব্যের ক্রেতা ও বিক্রেতা দেশের ভূখন্ডের বাইরেও বিস্তৃ থাকে। এ বাজারের দ্রব্য দেশের চাহিদা মিটিয়ে বিদেশেও রপ্তানি করা হয় যেমন- স্বর্ণ, পাট, তুলা প্রভৃতি দ্রব্য বিভিন্ন দেশের মধ্যে লেনদেন হয় কাজেই এগুলোর বাজার আন্তর্জাতিক পর্যায়ের। এ বাজারে দ্রব্যের চাহিদ সাধারণভাবে বিশ্বজুড়ে বিস্তৃত থাকে বলে তা প্রচুর পরিমাণে উৎপাদিত হয়। উদ্দীপকের কৃষক মালেক মিয়া তুলা চাষ করে তা যশোরের বড় তুল ব্যবসায়ীর কাছে বিক্রি করেন। সে তুলা আবার নারায়ণগঞ্জের আড়তে বিলি করা হয়। পরবর্তীতে নারায়ণগঞ্জের আড়তে থেকে বিদেশে রপ্তানি করা হলে থাকে। এতে দেখা যায়, তুলার বাজার দেশের ভৌগোলিক সীমারেখা অতিক্রম করে বাইরের দেশগুলোতে বিস্তৃত রয়েছে। বাংলাদেশি তুলার বিশ্বব্যাপী চাহিদ রয়েছে। এসব কারণে তুলার বাজার আন্তর্জাতিক বাজারে পরিণত হয়েছে।
ঘমুরাদ হোসেনের মুরগির বাজার স্থানভেদে স্থানীয় ও জাতীয় বাজার।
যেসব দ্রব্যের ক্রয়-বিক্রয় কোনো দেশের একটি বিশেষ এলাকার মধে সীমাবদ্ধ থাকে তাই স্থানীয় বাজার। যেমন- মাংসের বাজার। আবা যে দ্রব্যের ক্রেতা ও বিক্রেতা একটি নির্দিষ্ট দেশের মধ্যে সীমাবদ্ধ থাকে সে দ্রব্যের বাজার হলো জাতীয় বাজার। যেমন- বাংলাদেশের টাঙ্গাইলেন শাড়ি, পাবনার লুঙ্গি, নারায়ণগঞ্জের গেঞ্জি, দিনাজপুরের চাল ইত্যাদি-বাজার হলো জাতীয় বাজার।
উদ্দীপকের মুরাদ হোসেন তার ফার্মের মুরগি গ্রামের বাজারেই বিক্রি করেন এদিক থেকে বাজার স্থানীয় বাজার। আবার দেশের সব বাজারেও মুরগি বিনি হয়। তাই ছড়িয়ে ছিটিয়ে থাকা এসব বাজার নিয়ে জাতীয় বাজার গঠিত।
সাধারণত তাড়াতাড়ি পচনশীল এবং সহজে পরিবহণযোগ্য নয় এমন দ্রব্যে-বাজার নির্দিষ্ট অঞ্চলের মধ্যে সীমাবদ্ধ থাকে। স্বভাবতই এ বাজারে দ্রব্যে-চাহিদা ও উৎপাদনের পরিমাণ কম হয়। তবে বর্তমানে সংরক্ষণ ও পরিবহন ব্যবস্থার উন্নতির ফলে পচনশীল দ্রব্যের বাজার দেশের সর্বত্র বিস্তৃতি লা করেছে। যার ফলে এটি জাতীয় বাজারে পরিণত হয়েছে। জাতীয় বাজারে দ্রব্য এক স্থানে উৎপন্ন হলেও তা দেশের অনেক জায়গায় ছড়িয়ে যায়। এস দিক বিবেচনা করে বলা যায়, মুরাদ হোসেনের মুরগি বিক্রির বাজারটি জাতী বাজার, যা দেশের দেশের সর্বত্র বিরাজমান।


Explanation:


Sub-Questions:

================================================================================
Question #9 (ID: 787884)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:

	
		
			দ্রব্যের নাম
			বাজারের বৈশিষ্ট্য
		
		
			X
			একটিমাত্র ফার্ম দ্রব্যের জোগান নিয়ন্ত্রণ ও বিক্রয় করে।
		
		
			Y
			কতিপয় বিক্রেতা দ্রব্য বিক্রয়ের ক্ষেত্রে বিজ্ঞাপনের আশ্রয় নেয়।
		
	


Options:
ক. দামের নিয়ম কাকে বলে?
খ. তৈরি পোশাককে আন্তর্জাতিক বাজারের দ্রব্য বলা হয় কেন?
গ. &#39;X&#39; দ্রব্যটি কোন বাজারের অন্তর্ভুক্ত? ব্যাখ্যা করো।
ঘ. &#39;Y&#39; দ্রব্যের বাজারটি চিহ্নিত করে এর বৈশিষ্ট্যগুলো বিশ্লেষণ করো।


Correct Answer: 

Solution:
কক্রেতা-বিক্রেতার মধ্যে দরকষাকষির মাধ্যমে দ্রব্যের দাম নির্ধারিত হওয়াকে দামের নিয়ম বলে।
খযে দ্রব্যের ক্রেতা ও বিক্রেতা দেশের ভূখণ্ডের বাইরেও বিস্তৃত থাকে সেই দ্রব্যের বাজারকে আন্তর্জাতিক বাজার বলে।
আন্তর্জাতিক বাজারে দ্রব্যের চাহিদা সাধারণভাবে বিশ্বজুড়ে বিস্তৃত থাকে। বাংলাদেশের তৈরি পোশাক পৃথিবীর বিভিন্ন দেশে রপ্তানি করা হয়। তৈরিকৃত পোশাক দেশের সীমানা অতিক্রম করে অন্য দেশের মধ্যে বিস্তৃত বলে একে আন্তর্জাতিক বাজারের পণ্য বলা হয়।
গ'X' দ্রব্যটি একচেটিয়া বাজারের পণ্য।
একচেটিয়া বাজারে অসংখ্য ক্রেতা ও একজন মাত্র বিক্রেতা বা উৎপাদক থাকে। বাজারে পণ্যটির সমজাতীয় বা প্রায় সমজাতীয় কোনো দ্রব্য পাওয়া যায় না। সাধারণত এ বাজারে এককভবে বিক্রেতা বা উৎপাদক দ্রব্যের দাম অথবা জোগান নিয়ন্ত্রণ করে থাকে। তারপরও এ বাজারে নতুন ফার্মের প্রবেশের সুযোগ খুব কম থাকে।
উদ্দীপকের 'X' একটিমাত্র ফার্ম হিসেবে দ্রব্যের জোগান নিয়ন্ত্রণ 'ও বিক্রয় করে। এর ফলে উক্ত দ্রব্যের নিকট পরিবর্তক কোনো দ্রব্য নেই। এজন্য ক্রেতাসাধারণ বিক্রেতার পছন্দ মতো দামে ক্রয় করতে বাধ্য হয়। বাজারে কোম্পানি বা ফার্মের তেমন কোনো প্রতিদ্বন্দ্বী না থাকায় তারা ইচ্ছামতো দামে দ্রব্য সরবরাহ করে। জনগণের হাতে কোনো বিকল্প দ্রব্য না থাকায় তারা উক্ত ফার্মের সরবরাহ করা দ্রব্য ক্রয়ে বাধ্য হয়। তাই বলা যায়, 'X' দ্রব্যটি একটিমাত্র ফার্ম জোগান নিয়ন্ত্রণ করে বলে এটি একচেটিয়া বাজারের পণ্য।
ঘ'Y' দ্রব্যের বাজারটি হলো অলিগোপলি বাজার।
অলিগোপলি বাজারে কতিপয় বিক্রেতা ও অনেক ক্রেতা সমজাতীয় বা প্রায় সমজাতীয় দ্রব্য ক্রয়-বিক্রয় করে। দুইয়ের বেশি বিক্রেতা বা উৎপাদনকারীগণ উৎপাদন কাজে নিয়োজিত থাকে। এ বাজারে একজন বিক্রেতা অন্যান্য বিক্রেতার আচরণ পর্যবেক্ষণ করে সিদ্ধান্ত নেয়। মোবাইল ফোন কোম্পানি, ঢেউটিন, ইস্পাত, মোটরগাড়ি প্রভৃতি উৎপন্ন দ্রব্যের ক্ষেত্রে এ বাজার পরিলক্ষিত হয়।
উদ্দীপকে লক্ষ্য করা যায়, 'Y' দ্রব্যের বাজারটি কতিপয় বিক্রেতা দ্রব্য বিক্রয়ের ক্ষেত্রে বিজ্ঞাপনের আশ্রয় নেয়। বাজারে কতিপয় বিক্রেতা থাকায় তাদের মধ্যে প্রতিযোগিতা লক্ষ্য করা যায়। এজন্য ক্রেতা আকৃষ্ট করতে প্রচারণা চালাতে হয়। যা অলিগোপলি বাজারের সাথে সাদৃশ্য।
অলিগোপলি বাজারে পণ্যগুলো প্রায় সমজাতীয় বা সামান্য পৃথকীকরণ করা যায়। এ বাজারের একটি ফার্ম তার দ্রব্যের দাম ও উৎপাদনের পরিমাণ নির্ধারণে অন্যান্য প্রতিদ্বন্দ্বী ফার্মের আচরণ পর্যবেক্ষণ করে সিদ্ধান্ত নেয়। তাছাড়া এ ধরনের দ্রব্যের বাজারে ফার্মসমূহ ক্রেতাদের আকৃষ্ট করার জন্য বিজ্ঞাপনের আশ্রয় নিয়ে থাকে। অর্থাৎ এ বাজারে একজন বিক্রেতা অপর বিক্রেতার সাথে প্রতিদ্বন্দ্বিতায় লিপ্ত হয়। ক্রেতাদের কীভাবে ধরে রাখা ও আকৃষ্ট করা যায় এ বিষয়ে প্রত্যেক বিক্রেতা চিন্তিত।
তাই নিজ দ্রব্যের গুণাগুণ প্রচারের জন্য তারা বিজ্ঞাপনের আশ্রয় নেয়।


Explanation:


Sub-Questions:

================================================================================
Question #10 (ID: 787883)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
রিমি একটি নির্দিষ্ট ব্র্যান্ডের ব্যাগ ব্যবহার করে। সে নতুন একটি ব্যাগ বাজারে কিনতে গেলে দাম আগের চেয়ে অনেক বেশি দেখতে পায়। এর কারণ জানতে চাইলে দোকানি জানায় যে উক্ত ব্যাগ একটিমাত্র কোম্পানি আমদানি করে। কোম্পানি দাম বাড়ালে তাদের কিছু করার থাকে না। অনুরূপ কোনো ব্যাগ বাজারে না থাকায় রিমিকে - উচ্চ দরে ব্যাগটি ক্রয় করতে হয়।

Options:
ক. উপকরণ কাকে বলে?
খ. উৎপাদিত দ্রব্যের পৃথকীকরণ বলতে কী বোঝায়?
গ. রিমির ক্রয়কৃত পণ্যটি কোন বাজারের? ব্যাখ্যা করো।
ঘ. বাংলাদেশে রিমির ক্রয়কৃত পণ্যের বাজারের পরিধি কতটুকু? বিশ্লেষণ করো।


Correct Answer: 

Solution:
ককোনো কিছু উৎপাদনের জন্য যেসব বস্তু বা সেবাকর্মের প্রয়োজন সেগুলোকে উৎপাদনের উপকরণ বলে।
খউৎপাদিত দ্রব্যের পৃথকীকরণ হলো বাজারে বিভিন্ন ফার্ম যে নির্দিষ্ট দ্রব্যটি উৎপাদন করে সেটি গুণগত ও বাহ্যিকভাবে একটি অপরটি থেকে পৃথক।
বিভিন্ন ফার্মের উৎপাদিত দ্রব্যগুলো অনেকটা সদৃশ হলেও একটি অপরটির পরিবর্তক (তবে পূর্ণ পরিবর্তক নয়) হতে পারে। বিক্রেতা বিজ্ঞাপন ব্যয়, প্যাকিং, ডিজাইন, সামান্য নামের ভিন্নতার মাধ্যমে উৎপন্ন দ্রব্যের পৃথকীকরণ করে। যেমন- প্যারাসিটামল জাতীয় ঔষধের বাজার।
গউদ্দীপকে উল্লিখিত রিমির ক্রয়কৃত পণ্যটি (নির্দিষ্ট ব্র্যান্ডের ব্যাগ) হলো একচেটিয়া বাজারের পণ্য।
একচেটিয়া বাজারে অসংখ্য ক্রেতা ও একজন মাত্র বিক্রেতা বা উৎপাদক থাকে এবং পণ্যটির কোনো নিকট পরিবর্তক থাকে না। সাধারণত এ বাজারে এককভাবে বিক্রেতা বা উৎপাদক তার ইচ্ছামতো দ্রব্যের দাম ও জোগান নিয়ন্ত্রণ করে থাকে। তাছাড়া উৎপাদক যে দ্রব্যটি উৎপাদন ও বিক্রয় করে সে দ্রব্যের তেমন কোনো পরিবর্তক দ্রব্য নেই। যেমন-বাংলাদেশে তিতাস গ্যাস।
উদ্দীপকে লক্ষ্য করা যায়, রিমি যে ব্র্যান্ডের ব্যাগটি ব্যবহার করে সেটির দাম আগের চেয়ে বেড়েছে। রিমি বেশি দাম দিয়েই ব্যাগটি কিনল। কারণ, নির্দিষ্ট কোম্পানি ছাড়া উক্ত ব্যাগটি অন্য কোনো কোম্পানি বাজারে সরবরাহ করে না। তাই কোম্পানি ইচ্ছা অনুসারে ব্যাগের দাম বাড়াতে পারে। সুতরাং বলা যায়, রিমির ক্রয়কৃত ব্যাগটি একচেটিয়া বাজারের পণ্য।
ঘবাংলাদেশে উৎপাদিত দ্রব্যের ক্ষেত্রে রিমির ক্রয়কৃত ব্যাগটি তথা একচেটিয়া বাজারের পরিধি খুবই সীমিত।
একচেটিয়া বাজারে কোনো পণ্যের উৎপাদনকারী বা বিক্রেতা একজন, কিন্তু ক্রেতা থাকে অসংখ্য। তাছাড়া এ বাজারে উৎপাদিত পণ্যের কোনো ঘনিষ্ঠ বিকল্প না থাকায় উৎপাদনকারী বা বিক্রেতা পণ্যের জোগান ও দামের ওপর এককভাবে প্রভাব বিস্তার করে।
উদ্দীপকে রিমির ব্যাগের মতো কিছু পণ্যের একচেটিয়া বাজার থাকলেও বাংলাদেশে উৎপাদিত দ্রব্য ও সেবার ক্ষেত্রে এ বাজারের সংখ্যা খুবই কম। অধিকাংশ ক্ষেত্রে আমদানিকৃত পণ্য বা সেবার ক্ষেত্রেই এরূপ বাজার বেশি দেখা যায়। যেমন- জ্বালানি তেলের একমাত্র আমদানিকারক বাংলাদেশ পেট্রোলিয়াম। তাছাড়া পানি, গ্যাস ও বিদ্যুৎ এবং রেলপথে যাতায়াতের ক্ষেত্রে যথাক্রমে ওয়াসা, পেট্রোবাংলা, বাংলাদেশ বিদ্যুৎ উন্নয়ন বোর্ড (পিডিবি) এবং বাংলাদেশ রেলওয়ে একক প্রতিষ্ঠান হিসেবে একচেটিয়া ক্ষমতা লাভ করেছে। সাধারণত- বাংলাদেশের বাজারব্যবস্থায় তিন ধরনের বাজার পরিলক্ষিত হয়। যথা- পূর্ণ প্রতিযোগিতামূলক বাজার, একচেটিয়া বাজার এবং একচেটিয়া প্রতিযোগিতামূলক বাজার। তাছাড়া প্রকৃতি ও পরিবেশের কারণে বিভিন্ন পণ্যের ক্ষেত্রে বিভিন্ন ধরনের বাজার এবং বেচা-কেনার ধরন লক্ষ্য করা যায়। তাই বলা যায়, বাংলাদেশে কিছু পণ্য ও সেবার ক্ষেত্রে একচেটিয়া বাজারের অস্তিত্ব খুঁজে পাওয়া গেলেও এর পরিধি বিস্তৃত নয়।


Explanation:


Sub-Questions:

================================================================================
Question #11 (ID: 787828)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
চাকরিজীবী মল্লিক সাহেব পারিবারিক চাহিদা অনুযায়ী নিজেই বাজার করেন। প্রথমে তিনি নিত্যপ্রয়োজনীয় সামগ্রী যেমন-মাছ, সবজি, ডাল, লবণ ও চিনি ইত্যাদি ক্রয় করেন। এছাড়াও তিনি প্রসাধনী দ্রব্য যেমন- সাবান, শ্যাম্পু ও কোল্ড ক্রিম ইত্যাদি ক্রয় করেন। বাজারে প্রাপ্ত সমজাতীয় দ্রব্যগুলোর ব্যবহার একই হলেও মোড়ক, গন্ধ ভিন্ন। কিন্তু দামের ক্ষেত্রে সামান্য পার্থক্য রয়েছে।

Options:
ক. অর্থনীতিতে বাজার কী?
খ. একচেটিয়া বাজার বলতে কী বোঝায়?
গ. মল্লিক সাহেবের নিত্যপ্রয়োজনীয় ক্রয়কৃত দ্রব্যগুলো কোন বাজারের পণ্য? ব্যাখ্যা করো।
ঘ. উদ্দীপকে উল্লিখিত প্রসাধনী সামগ্রীর বাজারটির ধরন বিশ্লেষণ করো।


Correct Answer: 

Solution:
কঅর্থনীতিতে বাজার বলতে এমন কোনো পণ্যের বাজারকে বোঝায়; যা ক্রেতা ও বিক্রেতার মধ্যে দরকষাকষির মাধ্যমে একটি নির্ধারিত দামে ক্রয়-বিক্রয় হয়।
খএকচেটিয়া বাজারে বিক্রেতা একজন হলেও অসংখ্য ক্রেতা থাকে।
যে বাজারে একজন বিক্রেতা বা একটিমাত্র উৎপাদনকারী প্রতিষ্ঠান কোনো একটি দ্রব্যের সম্পূর্ণ জোগান নিয়ন্ত্রণ করে এবং দ্রব্যটির কোনো নিকট পরিবর্তক থাকে না, তাকে একচেটিয়া বাজার বলে। বাজারে নতুন ফার্মের প্রবেশের সুযোগ না থাকায় উৎপাদিত পণ্যের কোনো নিকট পরিবর্তক দ্রব্য থাকে না। ফলে বিক্রেতা তার ইচ্ছামতো পণ্যের জোগান হ্রাস-বৃদ্ধি করে এর দাম নির্ধারণ করে। এক্ষেত্রে ক্রেতা সাধারণত দামের ওপর প্রভাব বিস্তার করতে পারে না।
গমল্লিক সাহেবের নিত্যপ্রয়োজনীয় সামগ্রী যেমন- মাছ ও সবজি অতি স্বল্পকালীন এবং ডাল, লবণ ও চিনি পূর্ণ প্রতিযোগিতামূলক বাজারকে নির্দেশ করে।
যে বাজার কয়েক ঘণ্টা থেকে কয়েকদিন স্থায়ী হয় তাকে অতি স্বল্পকালীন বাজার বলে। এ ধরনের বাজারে অস্থায়ী ও পচনশীল দ্রব্য (Perishable Goods) ক্রয়-বিক্রয় হয়। এখানে পণ্যের চাহিদার বৃদ্ধি বা হ্রাস হলেও পণ্যের জোগান পরিবর্তন করা যায় না। যেমন- সকালের কাঁচাবাজার, মাছ, শাকসবজি, দুধ, ডিম ইত্যাদির বাজার হলো অতি স্বল্পকালীন বাজার। আবার পূর্ণ প্রতিযোগিতামূলক বাজার এমন এক বাজারব্যবস্থা যেখানে অসংখ্য ক্রেতা এবং বিক্রেতা সমজাতীয় দ্রব্য বেচা-কেনা করে। যেসব দ্রব্যের এককগুলো গঠন ও গুণগত দিক থেকে একই রকম অথচ পৃথক করা যায় তাদেরকে সমজাতীয় দ্রব্য বলে। যেমন- চাল, ডাল, চিনি, শার্ট, প্যান্ট ইত্যাদি।
উদ্দীপকে দেখা যায়, চাকরিজীবী মল্লিক সাহেব পারিবারিক চাহিদা অনুযায়ী মাছ, সবজি, ডাল, লবণ ও চিনি ইত্যাদি ক্রয় করেন। এখানে মাছ ও সবজি পচনশীল দ্রব্য এবং ডাল, লবণ ও চিনি সমজাতীয় দ্রব্য। এটি অতি স্বল্পকালীন ও পূর্ণ প্রতিযোগিতামূলক বাজারের সঙ্গে সাদৃশ্যপূর্ণ। তাই বলা যায়, মল্লিক সাহেবের নিত্যপ্রয়োজনীয় ক্রয়কৃত দ্রব্যগুলো অতি স্বল্পকালীন ও পূর্ণ প্রতিযোগিতামূলক বাজারের পণ্য।
ঘউদ্দীপকে উল্লেখিত প্রসাধনী সামগ্রী হলো একচেটিয়া প্রতিযোগিতামূলক বাজারের পণ্য।
সমজাতীয় অথচ পৃথকীকরণ সম্ভব এমন সব দ্রব্য নিয়ে পূর্ণ প্রতিযোগিতা এবং একচেটিয়া উৎপাদন সমন্বয়ে যে বাজারব্যবস্থা গড়ে ওঠে তাকে একচেটিয়া প্রতিযোগিতামূলক বাজার বলে। অর্থাৎ এ বাজারে 'সদৃশ কিন্তু সামান্য পৃথকীকৃত' দ্রব্যের ক্রয়-বিক্রয় হয়। যেমন-' কোল্ডক্রিম, গায়ে মাখার সাবান, শ্যাম্পু, কলম, টুথপেস্ট ইত্যাদি। এসব পণ্যের মোড়ক বা গন্ধ ভিন্ন হয়ে থাকে।
উদ্দীপকে লক্ষ্য করা যায়, মল্লিক সাহেব বাজার থেকে বিভিন্ন প্রসাধনী সামগ্রী যেমন- গায়ে মাখার সাবান, শ্যাম্পু ও কোল্ড ক্রিম ইত্যাদি ক্রয় করেন। বাজারে প্রাপ্ত এ ধরনের সমজাতীয় দ্রব্যগুলোর ব্যবহার একই হলেও মোড়ক, গন্ধ ভিন্ন। কিন্তু দামের ক্ষেত্রে সামান্য পার্থক্য রয়েছে। এর সঙ্গে একচেটিয়া প্রতিযোগিতামূলক বাজারের পণ্যের বৈশিষ্ট্যের মিল রয়েছে।
একচেটিয়া প্রতিযোগিতার অন্যতম প্রধান বৈশিষ্ট্য হলো দ্রব্যের পৃথকীকরণ। বিভিন্ন ধরনের ট্রেডমার্ক, ব্র্যান্ড, লেবেল, মোড়ক, বিজ্ঞাপন ইত্যাদি দ্বারা প্রত্যেক বিক্রেতা তার সরবরাহকৃত দ্রব্যকে পৃথক বলে প্রতীয়মান করতে চেষ্টা করে। কাজেই বলা যায়, মল্লিক সাহেবের ক্রয়কৃত প্রসাধনী দ্রব্য হলো একচেটিয়া প্রতিযোগিতামূলক বাজারের পণ্য।


Explanation:


Sub-Questions:

================================================================================
Question #12 (ID: 787840)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
উদ্দীপক-১: কৌশিক সাহেব বাজারে মাছ কিনতে গিয়ে দেখলেন মাছের সরবরাহ খুব কম। ক্রেতার সংখ্যা বেশি হওয়ায় সব ক্রেতা মাছ কিনতে পারলেন না। কয়েকজন মাছ না কিনইে বাড়ি ফিরলেন।

উদ্দীপক-২: মিসেস মাইশা গ্যাস সিলিন্ডার কিনতে গিয়ে দেখলেন, গত মাসের তুলনায় এই মাসে ২০০ টাকা দাম বেড়েছে। বিকল্প ব্যবস্থা না থাকায় বেশি দামেই তাকে সিলিন্ডার কিনতে হলো।

Options:
ক. বাজার কাকে বলে?
খ. অলিগোপলি বাজারে একজন বিক্রেতা অন্যান্য বিক্রেতার আচরণ পর্যবেক্ষণ করে সিদ্ধান্ত গ্রহণ করেন- ব্যাখ্যা করো।
গ. উদ্দীপক-১ এ সময়ের ভিত্তিতে কোন বাজরের ইঙ্গিত রয়েছে?&nbsp;ব্যাখ্যা করো।
ঘ. উদ্দীপক-২ এ উল্লিখিত বাজারে ক্রেতাদের ক্ষতিগ্রস্ত হওয়ার সম্ভাবনা আছে কি? উত্তরের সপক্ষে যুক্তি দাও।


Correct Answer: 

Solution:
কঅর্থনীতিতে বাজার হলো একটি প্রক্রিয়া যার মাধ্যমে ক্রেতা ও বিক্রেতার মধ্যে দ্রব্য ও সেবা বেচাকেনা হয়।
খবাজারে কতিপয় বিক্রেতা ও অনেক ক্রেতা সমজাতীয় বা প্রায় সমজাতীয় দ্রব্য ক্রয়-বিক্রয় করে, তাকে অলিগোপলি বাজার বলে। অলিগোপলি বাজারে কতিপয় বিক্রেতা প্রায় সমজাতীয় দ্রব্য বিক্রয় করে। ফলে কোনো বিক্রেতা দাম বৃদ্ধি বা হ্রাস করলে অন্যান্য বিক্রেতারা সেদিকে নজর রাখে। তারা দ্রব্যের দাম পরিবর্তনের কারণ অনুসন্ধান করে পরিবর্তে নিজেদের দ্রব্যের মূল্য নির্ধারণের সিদ্ধান্ত নেয়। অর্থাৎ অলিগোপলি বাজারে একজন বিক্রেতা অন্যান্য বিক্রেতার আচরণ পর্যবেক্ষণ করে।
গউদ্দীপক-১ এ সময়ের ভিত্তিতে অতি স্বল্পকালীন বাজারকে ইঙ্গিত করেছে।
অতি স্বল্পকালীন বাজারে কোনো দ্রব্যের ক্রয়-বিক্রয় খুব অল্প সময়ের মধ্যে হয়। এ ধরনের বাজারে অস্থায়ী ও পচনশীল দ্রব্য ক্রয়-বিক্রয় হয়। যেমন- মাছ, মাংস, দুধ, শাকসবজি প্রভৃতি। অতি স্বল্পকালীন বাজারের স্থায়িত্বকাল এতই কম যে, প্রয়োজন অনুযায়ী অল্প সময়ে দ্রব্যের জোগান বাড়ানো কিংবা কমানো যায় না। এ. বাজারে দাম বাড়া-কমার ক্ষেত্রে দ্রব্যের চাহিদার ভূমিকাই মুখ্য।
উদ্দীপক-১ এ কৌশিক বাজারে মাছ কিনতে গিয়ে দেখলেন মাছের সরবরাহ খুবই কম। ক্রেতার সংখ্যা বেশি হওয়ায় সব ক্রেতা মাছ কিনতে পারে না। কয়েকজন ক্রেতা মাছ না কিনেই বাড়ি ফিরেন। বাজারটির স্থায়িত্ব খুবই কম থাকার কারণে জোগান বাড়ানো সম্ভব হয়নি। অর্থাৎ চাহিদা অনুযায়ী জোগান বৃদ্ধি করা যায়নি। সুতরাং বলা যায় যে, উদ্দীপকের মাছের বাজারটি অতি স্বল্পকালীন বাজার।
ঘউদ্দীপক-২ এর উল্লিখিত বাজার অর্থাৎ একচেটিয়া বাজারে ক্রেতাদের ক্ষতিগ্রস্ত হওয়ার আশঙ্কা রয়েছে।
একচেটিয়া বাজারে একটি ফার্ম একটি দ্রব্য উৎপাদন করে অসংখ্য ক্রেতাকে জোগান দেয়। উৎপাদক বা বিক্রেতাই পণ্যের জোগান নিয়ন্ত্রণ করে। নতুন কোনো ফার্মের বাজারে প্রবেশের সুযোগ নেই।
উদ্দীপক-২ এ মিসেস মাইশা গ্যাস সিলিন্ডার কিনতে গিয়ে দেখলেন গত মাসের তুলনায় এ মাসে ২০০ টাকা বেড়েছে। আবার বিকল্প ব্যবস্থা না থাকায় বেশি দামেই তাকে সিলিন্ডার কিনতে হলো। এখানে জোগানদাতা একজন এবং নিকট পরিবর্তক দ্রব্য নেই। অর্থাৎ, এটি একচেটিয়া বাজারের অন্তর্ভুক্ত।
একচেটিয়া বাজারে নতুন ফার্ম সহজে প্রবেশ করতে পারে না। নতুন ফার্ম প্রবেশ করতে গেলে একচেটিয়া ফার্ম পণ্যের উৎপাদন বাড়িয়ে দাম কমিয়ে দেয়। আবার এ বাজারে নিকট কোনো পরিবর্তন দ্রব্য থাকে না। তাই বিক্রেতার ইচ্ছামতো দাম বাড়িয়ে ক্রেতাদের ক্ষতিগ্রস্ত করতে পারে। এর ফলে ক্রেতাসাধারণ ইচ্ছা করলেও অন্য কোনো দ্রব্য ব্যবহার বা ভোগের সুযোগ পায় না। তাই একচেটিয়া ফার্ম অন্য কোনো ফার্মের সাথে প্রতিযোগিতার সম্মুখীন না হয়েই বেশি মুনাফা অর্জন করে। সুতরাং বলা যায় যে, একচেটিয়া বাজারে ক্রেতা ক্ষতিগ্রস্ত হওয়ায় আশঙ্কা থাকে।


Explanation:


Sub-Questions:

================================================================================
Question #13 (ID: 787839)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
মি. ইব্রাহিম এমন একটি বাজারে তার প্রয়োজনীয় পণ্য ক্রয় করতে যান সেখানে অনেক ক্রেতা-বিক্রেতার উপস্থিতি, বাজারে বিবেচিত পণ্য একই গুণসম্পন্ন এবং তার মতো সবাই পণ্যের দাম সম্পর্কে পুরোপুরি অবহিত। অপরদিকে মি. মনির এমন একটি পণ্য ক্রয় করেন, যা সমগ্র দেশে একটি ফার্ম-ই উৎপাদন করে।

Options:
ক. বাজার কী?
খ. অতি স্বল্পকালীন বাজার বলতে কী বোঝায়?
গ. উদ্দীপকে উল্লিখিত মি. মনিরের ক্রয়কৃত পণ্যের বাজারটি ব্যাখ্যা করো।
ঘ. উদ্দীপকে মি. ইব্রাহিমের ক্রয়কৃত পণ্যের বাজারটি সমাজ ও অর্থনীতির জন্য কল্যাণকর- বিশ্লেষণ করো।


Correct Answer: 

Solution:
কঅর্থনীতিতে বাজার বলতে যে প্রক্রিয়ায় ক্রেতা-বিক্রেতার মধ্যে দ্রব্য বা সেবা বেচাকেনা হয় তাকে বোঝায়।
খযে বাজার কয়েক ঘণ্টা থেকে কয়েক দিন পর্যন্ত স্থায়ী হয় তাকে অতি স্বল্পকালীন বাজার বলে।
অতি স্বল্পকালীন বাজারে কোনো দ্রব্যের ক্রয়-বিক্রয় খুব অল্প সময়ের মধ্যে হয়। এ ধরনের বাজারে অস্থায়ী ও পচনশীল দ্রব্য ক্রয়-বিক্রয় হয়। যেমন- শাকসবজি, মাছ, মাংস ইত্যাদি। এ বাজারের স্থায়িত্বকাল এতই কম সময় যে চাহিদা অনুযায়ী জোগান বৃদ্ধি বা হ্রাস করা যায় না। এ বাজারে দাম বাড়া বা কমার ক্ষেত্রে চাহিদাই মুখ্য ভূমিকা পালন করে।
গউদ্দীপকে মি. মনিরের ক্রয়কৃত পণ্যের বাজারটি হলো একচেটিয়া বাজারের পণ্য।
একচেটিয়া বাজারে অসংখ্য ক্রেতা ও একজন মাত্র বিক্রেতা বা উৎপাদক থাকে। বাজারে পণ্যটির নিকট পরিবর্তক কোনো দ্রব্য পাওয়া যায় না। সাধারণত এ বাজারে এককভবে বিক্রেতা বা উৎপাদক দ্রব্যের দাম অথবা জোগান নিয়ন্ত্রণ করে থাকে। তাছাড়াও বাজারে নতুন ফার্মের প্রবেশের সুযোগ খুব কম থাকে।
উদ্দীপকের মি. মনির এমন একটি পণ্য ক্রয় করেন, যা সমগ্র দেশে একটি ফার্ম-ই উৎপাদন করে। অর্থাৎ, একটিমাত্র ফার্ম হিসেবে দ্রব্যের জোগান নিয়ন্ত্রণ ও বিক্রি করে। এর ফলে উক্ত দ্রব্যের নিকট পরিবর্তক কোনো দ্রব্য নেই। এজন্য ক্রেতাসাধারণ বিক্রেতার পছন্দমতো দামে ক্রয় করতে বাধ্য হয়। তাই বলা যায়, মি. মনিরের ক্রয়কৃত পণ্যটি দ্রব্যটি একচেটিয়া বাজারের পণ্য।
ঘউদ্দীপকের মি. ইব্রাহিমের ক্রয়কৃত পণ্যের বাজারটি পূর্ণ প্রতিযোগিতামূলক বাজার বৈশিষ্ট্যের সাথে সাদৃশ্যপূর্ণ।
পূর্ণ প্রতিযোগিতামূলক বাজারে বহুসংখ্যক ক্রেতা ও বিক্রেতা থাকে। তারা একটি সমজাতীয় দ্রব্য ক্রয়-বিক্রয় করে। বাজারে ক্রেতা ও বিক্রেতার দরকষাকষির মাধ্যমে দ্রব্যের দাম নির্ধারিত হয়। অর্থাৎ, এখানে বাজার চাহিদা ও বাজার জোগান দ্বারা দাম নির্ধারিত হয়। এর ফলে কোনো একক ক্রেতা ও বিক্রেতার পক্ষে তা পরিবর্তন করা সম্ভব হয় না।
উদ্দীপকের মি. ইব্রাহিম, একটি পণ্য বাজারে কিনতে গিয়ে দেখে প্রচুর বিক্রেতা ও ক্রেতা বিদ্যমান। বাজারে বিবেচিত পণ্য একই গুণসম্পন্ন। তাছাড়া ক্রেতা ও বিক্রেতা পণ্যের দাম সম্পর্কে পূর্ণ ধারণা রাখে। অর্থাৎ, মি. ইব্রাহিমের ক্রয়কৃত পণ্যের বাজারটি পূর্ণ প্রতিযোগিতামূলক বাজারের বৈশিষ্ট্যকে ধারণ করে।
বাজারব্যবস্থা 'পূর্ণ প্রতিযোগিতামূলক হলে পণ্যের এককের গুণাগুণ ও দাম সম্পর্কে ক্রেতা ও বিক্রেতার পূর্ণ ধারণা থাকে। ফলে পণ্যের দাম কোনো বিক্রেতা বা ক্রেতার পক্ষে পরিবর্তন করা সম্ভব হয় না। ক্রেতা-বিক্রেতার দরকষাকষির মাধ্যমে চাহিদা ও জোগানের সমতা সাপেক্ষে পণ্যের দাম নির্ধারিত হয়। ফলে এক্ষেত্রে ভোক্তার ঠকার আশঙ্কা থাকে না। আবার, পূর্ণ প্রতিযোগিতায় সব ফার্ম সর্বনিম্ন ব্যয়ে সর্বাধিক মুনাফা অর্জন করতে চেষ্টা করে। কিন্তু দীর্ঘমেয়াদে ফার্ম স্বাভাবিক মুনাফা অর্জন করে। অর্থাৎ ফার্ম অতি মুনাফা অর্জনে ব্যর্থ হয়। যা সমাজ ও অর্থনীতির জন্য কল্যাণকর।


Explanation:


Sub-Questions:

================================================================================
Question #14 (ID: 787844)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
কুমার দেব ৩০ বছর যাবৎ একজন সফল কাপড় ব্যবসায়ী। তিনি দেশ ও দেশের বাইরে থেকে ভালো কাপড় আমদানি করে যুগোপযোগী পোশাক তৈরি করে বিক্রি করেন। তার অনুকরণে অনেক ব্যবসায়ীও এ ব্যবসা করেন। দেশে এর চাহিদা থাকায় সাফল্যের সাথে তিনি এ ব্যবসা চালিয়ে যাচ্ছেন।

Options:
ক. বাজারব্যবস্থা কী?&nbsp;
খ. পূর্ণ প্রতিযোগিতায় একটি ফার্মকে দামগ্রহীতা বলা হয় কেন?
গ. কুমার দেবের ব্যবসায়টি কোন ধরনের বাজার এবং কেন?
ঘ. কাপড়ের মতো দ্রব্যের বাজার টেকসই হওয়ার কারণগুলো বিশ্লেষণ করো।


Correct Answer: 

Solution:
কযেসব প্রক্রিয়ার মাধ্যমে উৎপাদিত দ্রব্য উৎপাদন ক্ষেত্র থেকে ভোক্তাদের কাছে পৌছায় তার সম্মলিত রূপই বাজারব্যবস্থা।
খপূর্ণ প্রতিযোগিতায় কোনো ফার্ম এককভাবে পণ্যের দাম নিয়ন্ত্রণ করতে পারে না বলে এ বাজারে ফার্মকে দাম গ্রহীতা বলা হয়।
পূর্ণ প্রতিযোগিতামূলক বাজারে চাহিদা ও জোগানের পারস্পরিক ক্রিয়া-প্রতিক্রিয়ার মাধ্যমে পণ্যের দাম নির্ধারিত হয়। এই দামকে মেনে নিয়ে একটি ফার্ম বাজারের মোট জোগানের সামান্য অংশ উৎপাদন ও সরবরাহ করে। বাজারের প্রচলিত দামের ওপর এককভাবে কোনো ফার্ম প্রভাব বিস্তার করতে পারে না। তাই পূর্ণ প্রতিযোগিতামূলক বাজারে একটি ফার্মকে দাম গ্রহীতা (Price taker) বলা হয়।
গকুমার দেবের কাপড়ের ব্যবসা হলো পূর্ণ প্রতিযোগিতামূলক বাজারের পর্যায়ভুক্ত।
যে বাজারে বহুসংখ্যক ক্রেতা-বিক্রেতা পূর্ণ প্রতিযোগিতার মাধ্যমে নির্ধারিত দামে একটি সমজাতীয় দ্রব্য ক্রয়-বিক্রয় করে তাই হলো পূর্ণ প্রতিযোগিতামূলক বাজার। পূর্ণ প্রতিযোগিতামূলক বাজারে যেকোনো উদ্যোক্তার শিল্পে প্রবেশের অনুমতি রয়েছে। তাছাড়া যেকোনো পুরাতন প্রতিষ্ঠানের শিল্প থেকে প্রস্থানের অবাধ অধিকার রাখে। এ বাজারের পণ্যসমূহ সমজাতীয় হওয়ায় পরিমাণগত ও গুণগত দিক থেকে একটি পণ্য অন্যটি থেকে পৃথক করা যায় না। ক্রেতা-বিক্রেতা দরকষাকষির মাধ্যমে উৎপাদিত দ্রব্যের দাম নির্ধারণ করে।
উদ্দীপকের কুমার দেব একজন কাপড় ব্যবসায়ী। আর তিনি দেশ ও দেশের বাইরে থেকে কাপড় আমদানি করে পোশাক তৈরি ও বিক্রি করেন। তার অনুকরণে অনেক ব্যবসায়ী এ ব্যবসা করেন। যা পূর্ণ প্রতিযোগিতামূলক বাজারকে নির্দেশ করে। এ বাজারে ক্রেতা-বিক্রেতা অসংখ্য। তাছাড়া, এই বাজারে একটি নির্ধারিত দামে সমজাতীয় দ্রব্য তথা তৈরি পোশাক বিক্রয় হয়। তাই বলা যায়, কুমার দেবের বাজার পূর্ণ প্রতিযোগিতামূলক বাজার।
ঘকুমার দেবের আমদানিকৃত কাপড় হলো টেকসই দ্রব্য, কারণ এর বাজার বিশ্বব্যাপী বিস্তৃত।
যে সকল দ্রব্যের ব্যাপক চাহিদা, স্থায়িত্ব, বহনযোগ্যতা ও অপচনশীল হয়, সে সকল দ্রব্যের বাজার টেকসই হয়ে থাকে। কোনো বাজার টেকসই হওয়ার জন্য অন্যতম শর্ত হলো বাজারটি বিস্তৃত হতে হবে। অর্থাৎ দ্রব্যটির চাহিদা দেশ ও দেশের বাইরে ব্যাপক পরিমাণে থাকতে হবে। সেই সাথে দ্রব্যের চাহিদা দীর্ঘস্থায়ী হতে হবে। তাই যে দ্রব্যের বাজার বিস্তৃত সেই দ্রব্যের বাজার টেকসই হয়ে থাকে।
উদ্দীপকে দেখা যায়, কুমার দেব তৈরি পোশাকের ব্যবসা সফলভাবে ৩০ বছর যাবৎ করছেন। পোশাকের গুণগতমান উন্নত ও যুগোপযোগী হওয়ায় এর ব্যাপক চাহিদা লক্ষ করা যায়। আবার, কুমার দেবের তৈরি পোশাক অপচনশীল ও সহজ বহনযোগ্যতাও আছে।
আমাদের দেশের তৈরি পোশাকের বিদেশে ব্যাপক চাহিদা রয়েছে। আর এই পোশাক রপ্তানি করে প্রচুর বৈদেশিক মুদ্রা অর্জনের মাধ্যমে এই বাজারটি টিকে আছে। আবার, সরকারের উদার বাণিজ্যনীতির কারণেও তৈরি পোশাকের বাজার বিস্তৃত হচ্ছে। কাজেই বলা যায়, উপর্যুক্ত কারণে কাপড়ের মতো দ্রব্যের বাজার টেকসই হয়ে থাকে।


Explanation:


Sub-Questions:

================================================================================
Question #15 (ID: 787843)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
আনুমিয়া একজন কৃষক। তার জমিতে তিনি শাকসবজি ফলান এবং বাজারে বিক্রি করেন। নিখিল বাবুর একটি জুয়েলার্স রয়েছে। তিনি ইচ্ছেমতো তার দোকানের পণ্যের দাম নিয়ন্ত্রণ করতে পারে না।

Options:
ক. পলি (Poly) অর্থ কী?
খ. দীর্ঘকালীন বাজার বলতে কী বোঝায়? ব্যাখ্যা করো।
গ. আনুমিয়া যে বাজারে পণ্য বিক্রি করেন সেটির প্রকৃতি ব্যাখ্যা করো।
ঘ. আনুমিয়া ও নিখিল বাবুর বাজারের মধ্যে কি কোনো পার্থক্য পরিলক্ষিত হয়? মতামত দাও।


Correct Answer: 

Solution:
কপলি (Poly) অর্থ বিক্রেতা।
খযে বাজারে চাহিদার যেকোনো পরিবর্তনের সাথে জোগানের যেকোনো পরিবর্তন করা সম্ভব তাকে দীর্ঘকালীন বাজার বলে।
দীর্ঘকালীন বাজারে কোনো উৎপাদক প্রতিষ্ঠান তার উৎপাদনের আয়তন এবং উপকরণের সম্পূর্ণ পরিবর্তন সাধন করতে পারে। চাহিদা বৃদ্ধি বহুদিন ধরে চলতে থাকলে উৎপাদন প্রতিষ্ঠান উপকরণের ব্যবহার পরিবর্তন করে। এজন্য উৎপাদন এবং জোগানের সাথে সমন্বয় করে ভারসাম্য রাখার চেষ্টা করে।
গআনুমিয়া স্থানীয় বাজারে পণ্য বিক্রি করেন।
প্রয দ্রব্যের ক্রেতা-বিক্রেতা একটি নির্দিষ্ট অঞ্চলে সীমাবদ্ধ থাকে তাই তাই স্থানীয় বাজার। এই বাজারে পণ্য যে এলাকায় উৎপাদিত হয় সেখানেই কেনাবেচা হয়। উৎপাদনকারী নিজের দ্রব্য স্থানীয় বাজারে নিয়ে বিক্রয় করে। যেমন- শাকসবজি ও মাংসের বাজার। উদ্দীপকে আনুমিয়া একজন কৃষক। তিনি তার জমিতে শাকসবজি ফলান এবং বাজারে বিক্রি করেন। যেহেতু শাকসবজি পচনশীল দ্রব্য তাই এর বাজার বিস্তৃত হয় না। সাধারণত নিজ এলাকায় উৎপাদিত সবজি সেখানেই কেনাবেচা হয়ে থাকে। অঞ্চলভেদে এটি স্থানীয় বাজারকেই নির্দেশ করে। সুতরাং, আনুমিয়া যে বাজারে শাকসবজি বিক্রি করেন সেটি স্থানীয় বাজার।
ঘআনুমিয়ার বাজারটি স্থানীয় বাজার এবং নিখিল বাবুর বাজার আন্তর্জাতিক বাজার।
যে দ্রব্যের ক্রেতা ও বিক্রেতা একটি নির্দিষ্ট অঞ্চলে সীমাবদ্ধ থাকে তাই স্থানীয় বাজার। যেমন- মাংসের বাজার। অন্যদিকে, যে বাজার দেশের ভূখণ্ডের বাইরেও বিস্তৃত থাকে তাকে আন্তর্জাতিক বাজার বলে। যেমন- তৈরি পোশাক, স্বর্ণের বাজার। বাজারের পরিধি ও স্থানভেদে এ প্রকারভেদ করা হয়।
উদ্দীপকে আনুমিয়া তার উৎপাদিত শাকসবজি বাজারে বিক্রি করেন। তার এই বাজারটি স্থানীয় বাজারকে নির্দেশ করে। অন্যদিকে নিখিল বাবুর একটি জুয়েলার্স দোকান রয়েছে। তিনি তার দোকানের পণ্যের দাম ইচ্ছেমতো নিয়ন্ত্রণ করতে পারেন না। এটি আন্তর্জাতিক বাজারকে নির্দেশ করে। পরিধি, বিস্তৃতি ও অঞ্চলভেদে এই দুইটি বাজারের মৌলিক পার্থক্য রয়েছে।
স্থানীয়ভাবে উৎপাদিত পণ্য স্থানীয় বাজারে কেনাবেচা হয়। আবার, দেশের বাইরেও আন্তর্জাতিক বাজারের পণ্যের বিস্তৃতি রয়েছে। স্থানীয় বাজারে সাধারণত নিত্য প্রয়োজনীয় দ্রব্য কেনাবেচা হয়। অন্যদিকে আন্তর্জাতিক বাজারের পণ্য হয়, উন্নতমানের এবং আধুনিক। প্রান্তিক কৃষকদের উৎপাদিত কৃষিপণ্য স্থানীয় বাজারের অন্তর্ভুক্ত। অন্যদিকে, উন্নত প্রযুক্তি দ্বারা রপ্তানির উদ্দেশ্যে তৈরিকৃত পণ্য আন্তর্জাতিক বাজারের অন্তর্ভুক্ত। সুতরাং বলা যায়, আনুমিয়া ও নিখিল বাবুর বাজারের পার্থক্য রয়েছে।


Explanation:


Sub-Questions:

================================================================================
Question #16 (ID: 787842)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
মি. :N' একদিন সকালে বাজারে গেলেন। তিনি ঢেঁড়শ, লাউ, লালশাক, মাছ ইত্যাদি কিনলেন। তিনি ২০ লিটার গাভির দুধ কিনতে গিয়ে দেখলেন, তার মতো অনেকেই দুধ কিনতে আগ্রহী। কিন্তু সরবরাহ কম থাকায় সবাই দুধ কিনতে পারছেন না। অন্যদিকে মি. 'R'' এমন একটি বাজারের সঙ্গে সম্পৃক্ত যে বাজারে তার মতো আরো অনেকেই বেচা-কেনা করে থাকে এবং তারা সবাই বাজার সম্পর্কে পুরোপুরি জ্ঞানসম্পন্ন।

Options:
ক. জাতীয় বাজার বলতে কী বোঝায়?
খ. ফার্ম ও শিল্পের মধ্যে সম্পর্ক কী? ব্যাখ্যা করো।
গ. সময়ের প্রেক্ষিতে মি. &#39;N&#39; এর বাজারটি কোন ধরনের? ব্যাখ্যা করো।
ঘ. উদ্দীপকের মি. &#39;R&#39; এর বাজারটি প্রতিযোগিতার ভিত্তিতে যে বাজারকে নির্দেশ করে তাতে উৎপাদন ও দাম নির্ধারণে সরকারের ভূমিকা আছে কি? বিশ্লেষণ করো।


Correct Answer: 

Solution:
কযেসব দ্রব্যের ক্রয়-বিক্রয় কোনো দেশের প্রায় সকল অঞ্চলজুড়ে বিস্তৃত তাকে জাতীয় বাজার বলে।
খফার্ম হলো একটি উৎপাদক প্রতিষ্ঠান; আর একই দ্রব্য উৎপাদনকারী ফার্মগুলো নিয়ে শিল্প গঠিত হয়।
একই ব্যবস্থাপনা ও মালিকানার অধীনে একই দ্রব্য উৎপাদনকারী স্বয়ংসম্পূর্ণ উৎপাদক ইউনিটকে ফার্ম বলে। অন্যদিকে, একটি বা সমজাতীয় দ্রব্য উৎপাদনে নিয়োজিত কিন্তু বিভিন্ন ব্যবস্থাপনার অধীনে ক্রিয়াশীল সকল ফার্মের সমষ্টিকে শিল্প বলে। একটি শিল্পে সাধারণত অনেক ফার্ম থাকে। যেমন- স্টার জুট মিল হলো উৎপাদন প্রতিষ্ঠান বা ফার্ম। এখন পাট উৎপাদনে নিযুক্ত স্টার জুট মিল, আমিন জুট মিল, হাফিজ জুট মিল ইত্যাদি ফার্মের সমন্বয়ে পাট শিল্প গড়ে ওঠে।
গসময়ের প্রেক্ষিতে মি. 'N' এর বাজারটি অতি স্বল্পকালীন বাজার।
যে বাজার কয়েক ঘণ্টা থেকে কয়েকদিন স্থায়ী হয় তাকে অতি স্বল্পকালীন বাজার বলে। এ ধরনের বাজারে অস্থায়ী ও পচনশীল দ্রব্য (Perishable Goods) ক্রয়-বিক্রয় হয়। যেমন- মাছ, দুধ, শাকসবজি ইত্যাদি। এ বাজারের স্থায়িত্বকাল এতই কম যে, প্রয়োজন অনুযায়ী এ সময়ে দ্রব্যের জোগান বাড়ানো কিংবা কমানো যায় না। এ বাজারে দ্রব্যের দাম বাড়া-কমার ক্ষেত্রে দ্রব্যের চাহিদার ভূমিকাই মুখ্য।
উদ্দীপকের মি. 'N' সকালে বাজীর থেকে ঢেঁড়শ, লাউ, লালশাক, মাছ ইত্যাদি কিনলেন। এগুলোর সবই পচনশীল দ্রব্য। পচনশীল দ্রব্য কয়েক ঘণ্টা বা বেশি হলে কয়েকদিন স্থায়ী হয়। পচনশীল দ্রব্যের সম্পূর্ণ মজুদ বাজারে বিক্রির জন্য জোগান দেওয়া হয়। এ দ্রব্যের চাহিদার পরিবর্তনে দামের পরিবর্তন ঘটে। এ ধরনের বাজারে সকালে স্বল্প সময়ের মধ্যে পণ্যের চাহিদা ও দাম বৃদ্ধি পেলেও এই অল্প সময়ে জোগানের পরিবর্তন করা যায় না। এসব বৈশিষ্ট্যের ওপর ভিত্তি করে বলা যায় উদ্দীপকের মি. 'N' এর বাজারটি অতি স্বল্পকালীন বাজার।
ঘউদ্দীপকের মি. 'R' এর বাজারটি প্রতিযোগিতার ভিত্তিতে পূর্ণ প্রতিযোগিতামূলক বাজারকে নির্দেশ করে।
পূর্ণ প্রতিযোগিতামূলক বাজার এমন এক বাজার ব্যবস্থা যেখানে অসংখ্য ক্রেতা এবং বিক্রেতা সমজাতীয় দ্রব্য বেচা-কেনা করে। এ বাজারে দ্রব্যের বহুসংখ্যক ক্রেতা ও বিক্রেতা থাকে। ক্রেতা ও বিক্রেতার সংখ্যা অনেক বেশি হওয়ায় কেউ এককভাবে দ্রব্যের দাম প্রভাবিত করতে পারে না। সুতরাং, মোট চাহিদা ও জোগানের সমতার বিন্দুতে নির্ধারিত দামেই একক ক্রেতাকে ক্রয় ও একক বিক্রেতাকে বিক্রয় করতে হয়।
উদ্দীপকে জনাব R এমন একটি বাজারের সাথে সম্পৃক্ত যে বাজারে তার মতো অনেকেই দ্রব্য কেনা-বেচা করে থাকে। অর্থাৎ উক্ত বাজারে অসংখ্য ক্রেতা-বিক্রেতা রয়েছে। এছাড়া বাজার সম্পর্কে সকলেই পুরাপুরি জ্ঞান সম্পূর্ণ। অতএব, উক্ত বাজারটি পূর্ণ প্রতিযোগিতামূলক বাজারের সাথে সাদৃশ্যপূর্ণ।
পূর্ণ, প্রতিযোগিতার বাজারে ক্রেতা ও বিক্রেতা বাজার সম্বন্ধে সম্পূর্ণ ওয়াকিবহাল থাকে। ফলে অজ্ঞতার সুযোগ নিয়ে কেউ বেশি দাম নিতে পারে না। এ বাজারে ক্রেতা রা বিক্রেতা অবাধে প্রবেশ করতে পারে। পূর্ণ প্রতিযোগিতামূলক বাজারে উৎপাদন, দাম নির্ধারণ ইত্যাদি ক্ষেত্রে সরকারের কোনো প্রভাব থাকে না। কর আরোপ, ভর্তুকি প্রদান, রেশনে সুলভে পণ্য বিক্রি ইত্যাদির মাধ্যমে সরকার প্রভাব সৃষ্টি করে না। সুতরাং বলা যায়, মি. 'R' এর বাজার বা পূর্ণ প্রতিযোগিতামূলক বাজারে উৎপাদন ও দাম নির্ধারণে সরকারের কোনো ভূমিকা নেই।


Explanation:


Sub-Questions:

================================================================================
Question #17 (ID: 787841)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
তানজিম রাজশাহীতে বেড়াতে এসেছে। বাড়ি ফেরার পথে সে কিছু আম কিনতে বাজারে গেল। বাজারে অনেক আম বিক্রেতা আম বিক্রি করছে এবং সেখানে প্রচুর ক্রেতাও রয়েছে। তানজিম দরকষাকষি করে কিছু আম কিনল। আমের সাথে সে লিচুও কিনতে চাইল। সে লিচুর বাজারে গিয়ে দেখল সেখানে একজন মাত্র বিক্রেতা এবং দামও বেশি।

Options:
ক. ফার্ম কী?
খ. অর্থনীতিতে বাজার বলতে কী বোঝায়?
গ. তানজিমের ক্রয়কৃত আমের বাজারের বৈশিষ্ট্য ব্যাখ্যা করো।
ঘ. উদ্দীপকে উল্লিখিত বাজার দুটির মধ্যে কোনটি তোমার কাছে বেশি পছন্দনীয়? উত্তরের সপক্ষে যুক্তি দাও।


Correct Answer: 

Solution:
কএকটিমাত্র দ্রব্য উৎপাদন করে এমন ব্যবসায় প্রতিষ্ঠানকে ফার্ম বলে।
খঅর্থনীতিতে বাজার বলতে শুধু বেচা-কেনার নির্দিষ্ট স্থানকে বোঝায় না। বাজার হলো একটি প্রক্রিয়া। যে প্রক্রিয়ায় বিভিন্নভাবে ক্রেতা-বিক্রেতার মধ্যে দরকষাকষির মাধ্যমে দ্রব্য বা সেবা বেচা-কেনা হয়। উদাহরণ হিসেবে বলা যায়, মিথিলা অনলাইনে একটি পোশাক ক্রয়ের অর্ডার দেয়। যথাসময়ে পোশাকটি পেয়ে সে দাম পরিশোধ করে। মূলত ক্রেতা-বিক্রেতার মধ্যে দ্রব্য ক্রয়-বিক্রয়ের এই প্রক্রিয়াই বাজার।
গউদ্দীপকে তানজিমের ক্রয়কৃত আমের বাজারটি পূর্ণ প্রতিযোগিতামূলক বাজার। পূর্ণ প্রতিযোগিতা এমন এক বাজারব্যবস্থা যেখানে অসংখ্য ক্রেতা এবং বিক্রেতা সমজাতীয় দ্রব্য বেচা-কেনা করেন। এ বাজারে চাহিদা ও জোগান দ্বারা পণ্যের দাম নির্ধারিত হয়। এখানে একজন ক্রেতার চাহিদা বা একজন বিক্রেতার জোগান বাজারের একটা নগণ্য অংশ মাত্র। তবে পূর্ণ প্রতিযোগিতার বাজারে একবার দাম নির্ধারিত হলে ক্রেতা বা বিক্রেতাকে তা মেনে নিতে হয়।
উদ্দীপকের তানজিম রাজশাহী থেকে বাড়ি ফেরার সময় কিছু আম কিনতে বাজারে যায়। সে বাজারে অনেক আম বিক্রেতা দেখতে পায়। অন্যদিকে ক্রেতার সংখ্যাও প্রচুর। তানজিম দরকষাকষির মাধ্যমে কিছু আম কিনল। সে লক্ষ্য করল এখানে কোনো একজন বিক্রেতা এককভাবে দ্রব্যের দাম পরিবর্তন করতে পারে না। কারণ ক্রেতা ইচ্ছা করলেই অন্য কোনো বিক্রেতার থেকে পণ্যটি ক্রয় করতে পারে। তাছাড়া এ বাজারের পণ্যের দাম ও গুণগতমান সম্পর্কে ক্রেতা ও বিক্রেতা পুরোপুরি জ্ঞান রাখে। অতএব, এসব বৈশিষ্ট্যের ভিত্তিতে বলা যায়, তানজিমের ক্রয়কৃত আমের বাজারটি হলো পূর্ণ প্রতিযোগিতামূলক।
ঘউদ্দীপকে উল্লিখিত আমের বাজার (পূর্ণ প্রতিযোগিতামূলক) এবং লিচুর বাজারের (একচেটিয়া বাজার) মধ্যে পূর্ণ প্রতিযোগিতামূলক বাজারটি আমার বেশি পছন্দীয়।
পূর্ণ প্রতিযোগিতামূলক বাজার বলতে এমন এক বাজারকে বোঝায় যেখানে অসংখ্য ক্রেতা এবং বিক্রেতা সমজাতীয় দ্রব্য কেনা-বেচা করে। এ বাজারে বহুসংখক ক্রেতা ও বিক্রেতা থাকে। অন্যদিকে একচেটিয়া বাজারে একজন বিক্রেতা বা একটিমাত্র উৎপাদনকারী প্রতিষ্ঠান কোনো একটি দ্রব্যের সম্পূর্ণ জোগান নিয়ন্ত্রণ করে। একচেটিয়া বাজারে দ্রব্যের সমজাতীয় বা প্রায় সমজাতীয় কোনো দ্রব্য পাওয়া যায় না।
উদ্দীপকে তানজিম বাজারে অনেক আম বিক্রেতা উপস্থিত থাকায় সে তার ইচ্ছামতো যেকোনো বিক্রেতার নিকট থেকে দরকষাকষির মাধ্যমে আম ক্রয় করে। আম ক্রয়ের পর সে লিচুও কিনতে লিচুর বাজারে গিয়ে দেখলো, সেখানে একজন মাত্র বিক্রেতা। সে তার ধার্যকৃত অতিরিক্ত দামে দ্রব্য বিক্রয় করছে। এখানে ক্রেতা তার পছন্দমতো দ্রব্য ক্রয় করতে পারছে না। কারণ লিচুর ক্ষেত্রে আর কোনো বিক্রেতা না থাকায় ক্রেতাদের লিচু পছন্দ না হওয়া সত্ত্বেও ক্রয়ে বাধ্য হতে হচ্ছে। এতে তার ইচ্ছার স্বাধীনতা থাকছে না। পূর্ণ প্রতিযোগিতামূলক বাজারে দ্রব্যের দাম, যা নির্ধারিত হয় সেটি ক্রেতা ও বিক্রেতা উভয়ই মেনে নেয়। অন্যদিকে একচেটিয়া বাজারে বিক্রেতা ইচ্ছা অনুযায়ী দ্রব্যের দাম অথবা জোগান নিয়ন্ত্রণ করে। ফলে ক্রেতার পছন্দীয়তা নষ্ট হয়। আবার পূর্ণ প্রতিযোগিতামূলক বাজারে একাধিক বিক্রেতা সমজাতীয় দ্রব্য কেনা-বেচা করে। পক্ষান্তরে একচেটিয়া বাজারে দ্রব্যের কোনো নিকট পরিবর্তক নেই। এসব দিক বিবেচনা করলে একচেটিয়া ও পূর্ণ প্রতিযোগিতার মধ্যে পূর্ণ প্রতিযোগিতামূলক বাজারই বেশি পছন্দনীয়।


Explanation:


Sub-Questions:

================================================================================
Question #18 (ID: 787824)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
কামাল: আমাকে একটি ম্যাটাডর কলম দিন।

দোকানদার: ভাইয়া, এ সপ্তাহে ইকোনো কলমের দাম কমেছে, নেবেন কি?

কামাল: কেন? ম্যাটাডর থেকে ইকোনো কলম গুণে-মানে কি আলাদা?

দোকানদার: না, তেমন নয়। বাজারে অনেক কোম্পানি আছে তাদের সবার কলম প্রায় একই মানের কেবল দেখতে সামান্য ভিন্ন।

কামাল: তাহলে আমাকে ম্যাটাডরই দিন। এটিই আমার ভালো লাগে।

Options:
ক. ফার্ম কাকে বলে?
খ. স্বল্পকালীন বাজারের ধারণাটি ব্যাখ্যা করো।
গ. কামালের ক্রয়কৃত দ্রব্যটি কোন বাজারের পণ্য? ব্যাখ্যা করো।
ঘ. পূর্ণ প্রতিযোগিতামূলক বাজারের সাথে কামালের ক্রয়কৃত পণ্যের বাজারের সম্পর্ক বিশ্লেষণ করো।


Correct Answer: 

Solution:
কএকটিমাত্র দ্রব্য উৎপাদন করে এমন ব্যবসায় প্রতিষ্ঠানকে ফার্ম বলে।
খযে বাজারে দ্রব্যের চাহিদার পরিবর্তনের সাথে জোগান সামান্য পরিবর্তিত হয় তাকে স্বল্পকালীন বাজার বলে।
স্বল্পকালীন বাজারের স্থায়িত্বকাল কম হয়। তাই এ সময়ের মধ্যে স্থির খরচসমূহ পরিবর্তন করা যায় না। তবে উপকরণের পরিমাণ পরিবর্তন করে উৎপাদন কম-বেশি করা যায়। এ বাজারে দ্রব্যের দাম, জোগানের চেয়ে চাহিদা দ্বারা বেশি প্রভাবিত হয়। যেমন- গামছা, লুঙ্গি ও শাড়ি প্রভৃতি স্বল্পকালীন বাজারের পণ্য।
সি কামালের ক্রয়কৃত ম্যাটাডর কলমটি হলো একচেটিয়া প্রতিযোগিতামূলক বাজারের পণ্য।
গএকচেটিয়া প্রতিযোগিতামূলক বাজারে বিভিন্ন ফার্মের উৎপন্ন সমজাতীয় দ্রব্য নয় এসব পণ্যের মধ্যে পৃথকীকরণ করা যায়। এ বাজারে কোনো ফার্ম যদি নিজের পণ্যের দাম বাড়ায়, তাহলে ক্রেতা অপর ফার্মের পরিবর্তক দ্রব্য কেনে। এক্ষেত্রে প্রথম ফার্মের পণ্যের চাহিদা কিছুটা কমতে পারে, তবে চাহিদা কখনও শূন্য হয় না। এ বাজারের পণ্যসমূহ হলো কলম, সাবান, টুথপেস্ট প্রভৃতি।
উদ্দীপকের কামালের ক্রয়কৃত পণ্যটি হলো কলম। বাজারে বিভিন্ন কোম্পানির কলম আছে। সেগুলোকে রং, ডিজাইন এবং নামের ভিন্নতার মাধ্যমে আলাদা করা যায়। এক্ষেত্রে একটি কোম্পানির কলমের দাম বাড়লে ক্রেতা অন্য কোম্পানির কলম ক্রয় করবে। তবে কোনো ফার্ম তার পণ্যের মূল্য বৃদ্ধি করলেও কিছু ভোক্তা প্রথম ফার্মের পণ্যই কম পরিমাণে হলেও ক্রয় করবে। কাজেই বলা যায়, কলম হচ্ছে একচেটিয়া প্রতিযোগিতামূলক বাজারের পণ্য।
ঘকামালের ক্রয়কৃত পণ্যের একচেটিয়া প্রতিযোগিতামূলক বাজারের সাথে পূর্ণ প্রতিযোগিতামূলক বাজারের সম্পর্ক রয়েছে।
যে বাজারে বহুসংখ্যক ক্রেতা ও বিক্রেতা, সমজাতীয় দ্রব্য ক্রয়-বিক্রয়ে লিপ্ত থাকে তা পূর্ণ প্রতিযোগিতামূলক বাজার। আর যে বাজারে সম্পূর্ণ এক না হলেও প্রায় একই ধরনের দ্রব্য ক্রয়-বিক্রয় হয় তা একচেটিয়া প্রতিযোগিতামূলক বাজার। উভয় বাজারেই ক্রেতা ও বিক্রেতার পক্ষে সহজে বাজারে প্রবেশ ও প্রস্থানের সুযোগ রয়েছে।
উদ্দীপকের কামালের ক্রয়কৃত কলমটি একচেটিয়া প্রতিযোগিতামূলক বাজারের পণ্য। এ বাজারে বিক্রির জন্য যে কলমগুলো সরবরাহ করা হয়, সেগুলো রূপ, রং, ডিজাইন এবং নামের ভিন্নতার মাধ্যমে আলাদা করা যায়। তাছাড়া এরূপ বাজারে পণ্যের দাম নির্ধারণের ক্ষেত্রে বিক্রেতা সামান্য ভূমিকা রাখতে পারে।
একচেটিয়া প্রতিযোগিতামূলক বাজারে, পূর্ণ প্রতিযোগিতা এবং একচেটিয়া বাজারের কতিপয় বৈশিষ্ট্য একযোগে দেখা যায়। একচেটিয়া প্রতিযোগিতায় বিভিন্ন ফার্ম যে দ্রব্যগুলো উৎপাদন করে, সেগুলোর মধ্যে কিছুটা ভিন্নতা থাকে। আবার বহু ক্রেতা-বিক্রেতা থাকায় পূর্ণ প্রতিযোগিতার বৈশিষ্ট্যও পরিলক্ষিত হয়। একচেটিয়া প্রতিযোগিতামূলক বাজার দুটি ভিন্ন বাজারের সমন্বয়ে গঠিত। এভাবে পূর্ণ প্রতিযোগিতামূলক বাজারের সাথে একচেটিয়া প্রতিযোগিতামূলক বাজারের সম্পর্ক বিশ্লেষণ করা যায়।


Explanation:


Sub-Questions:

================================================================================
Question #19 (ID: 787825)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
করিম মোল্লার মগবাজারে একটি চালের দোকান আছে। তার দোকানে বিভিন্ন ধরনের চাল ক্রয়-বিক্রয় হয়। রওশন বেগম প্রতি মাসে এই দোকান থেকে চাল ক্রয় করেন। তিনি লক্ষ্য করলেন গত মাসের তুলনায় এ মাসে চালের দাম অনেকটাই বেশি। তিনি কারণ জানতে চাইলে করিম মোল্লা বলেন যে, কিছু অসাধু ব্যবসায়ী বেশি লাভের আশায় চাল মজুদ করে রাখায় দাম বেড়ে গিয়েছে। তাই বেশি দামে চাল বিক্রি করতে হচ্ছে।

Options:
ক. ফার্ম কাকে বলে?
খ. স্বল্পকালীন বাজার বলতে কী বোঝায়?&nbsp;
গ. উদ্দীপকে উল্লিখিত বাজারটি অঞ্চলভেদে কোন ধরনের বাজারের অন্তর্ভুক্ত? ব্যাখ্যা করো।
ঘ. করিম মোল্লার উক্তিটি একচেটিয়া বাজারের বৈশিষ্ট্যের সাথে কতটুকু সম্পৃক্ত? তোমার মতামত দাও।


Correct Answer: 

Solution:
কএকটি দ্রব্য উপাদন করে এমন ব্যবসায়ী প্রতিষ্ঠানকে ফার্ম বলে।
খযে বাজারে দ্রব্যের চাহিদার পরিবর্তনের সাথে জোগান সামান্য পরিবর্তিত হয় তাকে স্বল্পকালীন বাজার বলে।
স্বল্পকালীন বাজারের স্থায়িত্বকাল কম হয়। তাই এ সময়ের মধ্যে স্থির খরচসমূহ পরিবর্তন করা যায় না। তবে উপকরণের পরিমাণ পরিবর্তন করে উৎপাদন কম-বেশি করা যায়। এ বাজারে দ্রব্যের দাম, জোগানের চেয়ে চাহিদা দ্বারা বেশি প্রভাবিত হয়। যেমন- গামছা, লুঙ্গি ও শাড়ি প্রভৃতি স্বল্পকালীন বাজারের পণ্য।
গউদ্দীপকের উল্লিখিত বাজারটি অঞ্চলভেদে জাতীয় বাজারের অন্তর্ভুক্ত। যেসব দ্রব্যের কেনাবেচা একটি নির্দিষ্ট দেশের মধ্যে সমগ্র স্থান, জুড়ে বিস্তৃত থাকে তাকে জাতীয় বাজার বলে। যেমন- চাল, কাপড়, কাগজ, ওষুধ প্রভৃতি। এসব দ্রব্য দেশের বিভিন্ন অঞ্চলের মধ্যে সহজেই আনা-নেওয়া করা যায় এবং সর্বত্রই এগুলো ক্রয়-বিক্রয় হয়। সুতরাং এসব দ্রব্যের বাজার জাতীয় ভিত্তিক। এ বাজারে দ্রব্যের চাহিদা হয় ব্যাপক এবং উৎপাদনের পরিমাণ হয় বেশি।
উদ্দীপকে করিম মোল্লার মগবাজারে একটি চালের দোকান আছে। তার দোকানে বিভিন্ন ধরনের চাল বিক্রি হয়। অর্থাৎ চালের বাজারটি জাতীয় বাজারকে নির্দেশ করে। কারণ চালের বাজার একটি নির্দিষ্ট দেশের সমগ্র অঞ্চল জুড়ে বৃস্তিত থাকে। তাই চালের বাজার হলো জাতীয় বাজার।
ঘকরিম মোল্লার উক্তি একচেটিয়া বাজারের সাথে কিছুটা সম্পৃক্ত হলেও পুরোপুরি এক নয়।
যে বাজারে অসংখ্য ক্রেতা এবং বিক্রেতা সমজাতীয় দ্রব্য কেনাবেচা করে, তাই পূর্ণপ্রতিযোগিতামূলক বাজার। এ বাজারে বহুসংখক ক্রেতা ও বিক্রেতা থাকে। অন্যদিকে, একচেটিয়া বাজারে একটিমাত্র উৎপাদনকারী প্রতিষ্ঠান কোনো একটি দ্রব্যের সম্পূর্ণ জোগান নিয়ন্ত্রণ করে। একচেটিয়া বাজারে দ্রব্যের সমজাতীয় বা প্রায় সমজাতীয় কোনো দ্রব্য পাওয়া যায় না।
উদ্দীপকে করিম মোল্লার মগবাজারে একটি চালের দোকান রয়েছে। রওশন বেগম প্রতি মাসে সেখান থেকে চাল ক্রয় করেন। চাল কিনতে - গিয়ে তিনি দেখেন দাম পূর্বের তুলনায় বেশি। দোকানদার করিম মোল্লা বলেন, চাল মজুদের ফলে দাম বেড়ে গেছে। এক্ষেত্রে কিছু অসাধু ব্যবসায়ী চালের বাজারে দাম নিয়ন্ত্রণের চেষ্টা করে। এটি একচেটিয়া বাজারের সাথে কিছুটা সাদৃশ্যপূর্ণ।
পূর্ণ প্রতিযোগিতামূলক বাজারে একাধিক বিক্রেতা সমজাতীয় দ্রব্য 'কেনাবেচা করে। এ বাজারে দ্রব্যের দাম যা নির্ধারিত হয় সেটি ক্রেতা ও বিক্রেতা উভয়ই মেনে নেয়। পক্ষান্তরে একচেটিয়া বাজারে দ্রব্যের কোনো নিকট পরিবর্তক নেই। এ বাজারে বিক্রেতা ইচ্ছা অনুযায়ী দ্রব্যের দাম অথবা জোগান নিয়ন্ত্রণ করে। ফলে ক্রেতার পছন্দ নষ্ট হয়। উদ্দীপকে চালের বাজারে দাম নিয়ন্ত্রণ করার বিষয়টি পূর্ণ প্রতিযোগিতামূলক বাজারের বৈশিষ্ট্য নয়। অসাধু ব্যবসায়ীরা দাম বাড়াতে পারলেও বাজারকে নিয়ন্ত্রণ করতে পারবে না। সুতরাং বলা যায়, করিম মোল্লার উক্তিটি একচেটিয়া বাজারের সাথে পুরোপুরি সম্পৃক্ত নয়।


Explanation:


Sub-Questions:

================================================================================
Question #20 (ID: 787826)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
প্রেক্ষাপট-১: জনাব আকমল তার মেয়ের বিবাহের অনুষ্ঠানের জন্য ৩০ কেজি দুধ ক্রয় করলেন। তিনি লক্ষ্য করলেন, বাজারে দুধ না থাকায় অনেক ক্রেতা দুধ ক্রয় করতে পারছেন না।

প্রেক্ষাপট-২: 'ক' বাজারের উৎপাদিত পণ্যগুলো নিম্নরূপ:

	
		
			'ক' বাজার
		
		
			সাবান

			তেল

			চানাচুর
		
	


Options:
ক. অর্থনীতিতে বাজার কাকে বলে?
খ. পূর্ণ প্রতিযোগিতামূলক বাজারে উপকরণের দাম সর্বত্র সমান থাকে কেন? ব্যাখ্যা করো।
গ. প্রেক্ষপট-১ এর নির্দেশিত বাজারটি সময়ের প্রেক্ষিতে কোন ধরনের বাজার? ব্যাখ্যা করো।
ঘ. উদ্দীপকের &quot;পেক্ষাপট-২ এ নির্দেশিত বাজারে দাম বৃদ্ধির প্রভাব বিশ্লেষণ করো।


Correct Answer: 

Solution:
কযে প্রক্রিয়ায় ক্রেতা-বিক্রেতার মধ্যে দ্রব্য বা সেবা বেচাকেনা হয় তাকে অর্থনীতিতে বাজার বলে।
খপূর্ণ প্রতিযোগিতামূলক বাজারে উপকরণের দাম সর্বত্র সমান থাকে।
পূর্ণ প্রতিযোগিতা এমন এক বাজারব্যবস্থা যেখানে অসংখ্য ক্রেতা-বিক্রেতা সমজাতীয় দ্রব্য কেনাবেচা করেন। এ বাজারে একজন ক্রেতার চাহিদা বা একজন বিক্রেতার জোগান বাজারের একটা নগণ্য অংশ মাত্র। তাই ক্রেতা-বিক্রেতা এককভাবে কেউই দামকে প্রভাবিত করতে পারে না। বরং সবাই বাজার নির্ধারিত দাম মেনে নেয়। এ কারণে পূর্ণ প্রতিযোগিতামূলক বাজারে দাম সর্বত্র সমান থাকে।
গপ্রেক্ষাপট-১ এ নির্দেশিত বাজারটি সময়ের প্রেক্ষিতে অতি স্বল্পকালীন বাজার। যে বাজার কয়েক ঘণ্টা থেকে কয়েক দিন স্থায়ী হয় তাকে অতি স্বল্পকালীন বাজার বলে। এ ধরনের বাজারে অস্থায়ী ও পচনশীল দ্রব্য ক্রয়-বিক্রয় করা হয়। এখানে পণ্যের চাহিদা বৃদ্ধি-হ্রাস পেলেও জোগান পরিববির্তত হয় না। কাঁচাবাজার, মাছ-মাংসের বাজার ইত্যাদি হলো অতি স্বল্পকালীন বাজার।
উদ্দীপকে জনাব আকমল তার মেয়ের বিবাহের অনুষ্ঠানের জন্য ৩০ কেজি দুধ ক্রয় করলেন। তিনি লক্ষ্য করলেন বাজারে দুধ না থাকায় অনেক ক্রেতা দুধ ক্রয় করতে পারছেন না। দুধ পচনশীল দ্রব্য হওয়ায় এটি অতি স্বল্পকালীন বাজারে এক্ষেত্রে দুধের চাহিদা বাড়লেও স্বল্প সময়ের মধ্যে জোগানর পরিবর্তন হয়নি। সুতরাং, সময়ের প্রেক্ষিতে প্রেক্ষাপট-১ এর বাজারটি হলো অতি স্বল্পকালীন বাজার।

 
ঘউদ্দীপকের 'প্রেক্ষাপট-২' এ নির্দেশিত একচেটিয়া প্রতিযোগিতামূলক বাজারে দাম বৃদ্ধি পেলে চাহিদা কখনও শূন্য হয় না।
সমজাতীয় অথচ পৃথকীকরণ করা যায় এমন সব দ্রব্য নিয়ে প্রতিযোগিতা এবং একচেটিয়া উৎপাদন সমন্বয়ে একচেটিয়া প্রতিযোগিতামূলক বাজার গড়ে উঠে। এ বাজারে পূর্ণ প্রতিযোগিতা এবং একচেটিয়া বাজারের কতিপয় বৈশিষ্ট্য একযোগে দেখা যায়। একচেটিয়া প্রতিযোগিতায় বিভিন্ন ফার্ম যে দ্রব্যগুলো উৎপাদন করে, তা সদৃশ হলেও অভিন্ন নয়।
উদ্দীপকের প্রেক্ষাপট-২ এ 'ক' বাজারে সাবান, তেল ও চানাচুর বিক্রি হয়। এ বাজারে উৎপাদিত দ্রব্য সদৃশ হলেও অভিন্ন নয়। তাই বাজারে বিদ্যমান ফার্মগুলো বিক্রি করতে বিজ্ঞাপন ব্যয় বহন করে। এছাড়াও এ বাজারে দাম বৃদ্ধি পেলে দ্রব্যের চাহিদা শূন্য হয় না। এটি একচেটিয়া প্রতিযোগিতামূলক বাজারকে নির্দেশ করে।
একচেটিয়া প্রতিযোগিতার অধীনে বিভিন্ন ফার্ম যেসব পণ্য উৎপাদন করে সেগুলো অনেকটা সদৃশ হলেও একটিকে অপরটি থেকে পৃথক করা সম্ভব। দ্রব্যগুলো গুণগত ও বাহ্যিক দিক থেকে কিছুটা পৃথক হয়ে থাকে। তাই কোনো ফার্ম পণ্যের মূল্য বৃদ্ধি করলে অনেক ভোক্তা অপর ফার্মের পরিবর্তক দ্রব্য ক্রয় করে থাকে। তবে এমন কিছু ভোক্তা থাকে যারা প্রথম ফার্মের পণ্যই কম পরিমাণে হলেও ক্রয় করে। অর্থাৎ কোনো ফার্ম পণ্যের দাম কিছুটা বৃদ্ধি করলেও সেই পণ্যের চাহিদা কখনোই শূন্য হয় না। প্রতিটি ফার্মের জন্য কিছু কিছু ক্রেতার বিশেষ পছন্দ থাকে। তাই উদ্দীপকের প্রেক্ষাপট-২ এর বাজারে দাম বৃদ্ধি পেলে চাহিদা কমলেও কখনো শূন্য হয় না।


Explanation:


Sub-Questions:

================================================================================
Question #21 (ID: 787827)
--------------------------------------------------------------------------------
Type: CQ | Book: অর্থনীতি | Years:  | Boards:  | Tags: 
--------------------------------------------------------------------------------
Question:
আতিক সাহেব বাজারে আম কিনতে গেলে দেখেন বাজারে অসংখ্য বিক্রেতা আম বিক্রি করছে। ক্রেতাও অনেক। তাদের মধ্যে দরকষাকষির মাধ্যমে নির্দিষ্ট দামে তিনি আম ক্রয় করেন। এরপর তিনি মোবাইল কেনার জন্য অন্য একটি বাজারে গেলেন। সেখানে তিনি বিভিন্ন ব্র্যান্ডের অনেক ভালো মোবাইল দেখলেন। তিনি সাশ্রয়ী দামে একটি মোবাইল কিনলেন। বিক্রেতা তাকে দরকষাকষির তেমন সুযোগ দিল না।

Options:
ক. অর্থনীতিতে বাজার কাকে বলে?
খ. অতি স্বল্পকালীন বাজারে জোগান বৃদ্ধি করা যায় না কেন?
গ. উদ্দীপকের আমের বাজারটি কোন ধরনের বাজার? ব্যাখ্যা করো।
ঘ. উদ্দীপকের মোবাইলের বাজারটিতে দাম বৃদ্ধি পেলেও দ্রব্যের চাহিদা কখনো শূন্য হয় না- বিশ্লেষণ করো।


Correct Answer: 

Solution:
কঅর্থনীতিতে বাজার বলতে একটি প্রক্রিয়াকে বোঝায়, যে' প্রক্রিয়ায় বিভিন্নভাবে ক্রেতা-বিক্রেতার মধ্যে দ্রব্য বা সেবা বেচা-কেনা হয়।
খযে বাজারে নির্দিষ্ট সময়ে দ্রব্যের জোগান স্থির থাকে তাকে অতি স্বল্পকালীন বাজার বলে।
এ বাজারে চাহিদার হ্রাস-বৃদ্ধি হলেও পণ্যের জোগান পরিবর্তন করা যায় না। যেমন- সকালের কাঁচা বাজার। এ ধরনের বাজারে সকালে স্বল্প সময়ের মধ্যে পণ্যের চাহিদা ও দাম বৃদ্ধি হলেও এই অল্প সময়ে জোগানের পরিবর্তন করা যায় না।
গউদ্দীপকের আমের বাজারটি হলো পূর্ণ প্রতিযোগিতামূলক বাজার। পূর্ণ প্রতিযোগিতামূলক বাজার হলো এমন এক বাজারব্যবস্থা যেখানে অসংখ্য ক্রেতা ও বিক্রেতা সমজাতীয় দ্রব্য বা সেবা নির্দিষ্ট দামে ক্রয়- বিক্রয় করে থাকে। এ বাজারে চাহিদা ও জোগান দ্বারা পণ্যের দাম নির্ধারিত হয়। কোনো ক্রেতা বা বিক্রেতার পক্ষে এককভাবে তা পরিবর্তন করা সম্ভব হয় না। এ বাজারের পণ্যসমূহ সমজাতীয় হওয়ায় পরিমাণগত ও গুণগত দিক থেকে একটি পণ্য অন্য পণ্য থেকে পৃথক করা যায়।
উদ্দীপকের আতিক সাহেব বাজারে আম কিনতে গেলেন। তিনি দেখেন বাজারে অসংখ্য বিক্রেতা আম বিক্রি করছে। ক্রেতার সংখ্যাও অনেক। তাদের মধ্যে দরকষাকষির মাধ্যমে তিনি নির্দিষ্ট দামে আম ক্রয় করেন। এখানে আম সমজাতীয় দ্রব্য। কারণ এগুলো গঠন ও গুণগত দিক থেকে একই রকম অথচ পৃথকীকরণ করা যায়। আবার নির্দিষ্ট দামে দ্রব্য ক্রয়-বিক্রয় হলেও বিক্রেতার মূল লক্ষ্য থাকে সর্বনিম্ন ব্যয়ে মুনাফা সর্বোচ্চকরণ করা। ফলে বেশি মুনাফার আশায় অনেক উৎপাদক বা বিক্রেতা ফার্ম গঠন করতে পারে। এক্ষেত্রে কোনো রূপ বাধা-নিষেধ নেই। সুতরাং, উদ্দীপকের আমের বাজার প্রতিযোগিতামূলক বাজারের অন্তর্গত।
ঘউদ্দীপকের মোবাইলের বাজারটি একচেটিয়া প্রতিযোগিতামূলক বাজার।
সমজাতীয় অথচ পৃথকীকরণ করা যায় এমন সব দ্রব্য নিয়ে প্রতিযোগিতা এবং একচেটিয়া উৎপাদন সমন্বয়ে একচেটিয়া প্রতিযোগিতামূলক বাজার গড়ে উঠে। এ বাজারে পূর্ণ প্রতিযোগিতা এবং একচেটিয়া বাজারের কতিপয় বৈশিষ্ট্য একযোগে দেখা যায়। একচেটিয়া প্রতিযোগিতায় বিভিন্ন ফার্ম যে দ্রব্যগুলো উৎপাদন করে, তা সদৃশ হলেও অভিন্ন নয়।
অর্থাৎ দ্রব্যের মধ্যে কিছু ভিন্নতা থাকে।
উদ্দীপকে আতিক সাহেব মোবাইল কেনার জন্য একটি বাজারে গেলেন।
সেখানে তিনি বিভিন্ন ব্র্যান্ডের মোবাইল ফোন দেখলেন। বিভিন্ন দোকানে গিয়েও তিনি দাম যাচাই করলেন। এরপর তিনি সাশ্রয়ী দামে একটি মোবাইল কিনলেন। তবে বিক্রেতা তাকে দরকষাকষির কোনো সুযোগ দিল না।
একচেটিয়া প্রতিযোগিতার অধীনে বিভিন্ন ফার্ম যেসব পণ্য উৎপাদন করে সেগুলো অনেকটা সদৃশ হলেও একটিকে অপরটি থেকে পৃথক করা সম্ভব। দ্রব্যগুলো গুণগত ও বাহ্যিক দিক থেকে কিছুটা পৃথক হয়ে থাকে। তাই কোনো ফার্ম পণ্যের মূল্য বৃদ্ধি করলে অনেক ভোক্তা অপর ফার্মের পরিবর্তক দ্রব্য ক্রয় করে থাকে। তবে এমন কিছু ভোক্তা থাকে যারা প্রথম ফার্মের পণ্যই কম পরিমাণে হলেও ক্রয় করে। অর্থাৎ কোনো ফার্ম পণ্যের দাম কিছুটা বৃদ্ধি করলেও সেই পণ্যের চাহিদা শূন্য হয় না। প্রতিটি ফার্মের জন্য কিছু কিছু ক্রেতার বিশেষ পছন্দনীয়তা থাকে। এসব কারণে উদ্দীপকের মোবাইলের বাজারটিতে দাম বৃদ্ধি পেলেও দ্রব্যের চাহিদা কখনো শূন্য হয় না।


Explanation:


Sub-Questions:

