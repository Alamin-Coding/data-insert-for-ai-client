================================================================================
Question #1 (ID: 783553)
--------------------------------------------------------------------------------
Type: সংক্ষিপ্ত | Book: ফিন্যান্স ও ব্যাংকিং | Years:  | Boards:  | Tags: 
--------------------------------------------------------------------------------
Question:
'তারল্য বনাম মুনাফা নীতিটি অর্থায়নের অন্যতম নীতি'-ব্যাখ্যা করো।

Options:


Correct Answer: 

Solution:
তারল্য ও মুনাফার মধ্যে উপযুক্ত ভারসাম্য বজায় রাখার নীতি হলো তারল্য বনাম মুনাফার নীতি। কোনো ব্যবসায়ী বেশি পরিমাণে নগদ অর্থ সংরক্ষণ করলে প্রতিষ্ঠানের আয় কমে যায়। আবার, বেশি আয়ের আশায় কম পরিমাণ নগদ অর্থ সংরক্ষণ করে বেশি বিনিয়োগ করলে ব্যবসায়ের দৈনন্দিন খরচ নির্বাহে নগদের ঘাটতি দেখা দেয়। তাই ব্যবসায়ে তারল্য ও মুনাফার মধ্যে ভারসাম্য বজায় রেখে আর্থিক ব্যবস্থাপনা করতে হয়। তারল্য বনাম মুনাফা নীতি নগদ অর্থ ও মুনাফার মধ্যে সমন্বয়কারী হিসেবে কাজ করে। তাই তারল্য বনাম মুনাফা নীতিটি অর্থায়নের অন্যতম নীতি।

Explanation:


Sub-Questions:

================================================================================
Question #2 (ID: 783552)
--------------------------------------------------------------------------------
Type: সংক্ষিপ্ত | Book: ফিন্যান্স ও ব্যাংকিং | Years:  | Boards:  | Tags: 
--------------------------------------------------------------------------------
Question:
ব্যবসায়ের ঝুঁকি বণ্টন হয় কোন নীতি অনুসারে?

Options:


Correct Answer: 

Solution:
বৈচিত্র্যায়নের নীতি অনুযায়ী ব্যবসায়ের ঝুঁকি বণ্টন হয়। যে নীতি অনুযায়ী একই ব্যবসায়ে বিভিন্ন প্রকার পণ্যের সমাহার ঘটিয়ে ঝুঁকি কমানো হয় তাকে বৈচিত্র্যায়নের নীতি বলে। তহবিল বিনিয়োগের ক্ষেত্রে ব্যবসায়ের পণ্য ও সেবা বৈচিত্র্যপূর্ণ হলে ব্যবসায়ের ঝুঁকি বণ্টিত হয় ও হ্রাস পায়। একজন ব্যবসায়ী এক ধরনের পণ্যের ব্যবসায় করলে মুনাফা অর্জন ঝুঁকিপূর্ণ হয়ে যায়। এক্ষেত্রে একাধিক পণ্যের সমাহার ঘটালে ব্যবসায়ের ঝুঁকি বণ্টিত হয়ে যায়।

Explanation:


Sub-Questions:

================================================================================
Question #3 (ID: 783551)
--------------------------------------------------------------------------------
Type: সংক্ষিপ্ত | Book: ফিন্যান্স ও ব্যাংকিং | Years:  | Boards:  | Tags: 
--------------------------------------------------------------------------------
Question:
দীর্ঘমেয়াদি ঋণ নিয়ে চলতি মূলধন নির্বাহ করা হলে অর্থায়নের কোন নীতিটি লঙ্ঘিত হয়?

Options:


Correct Answer: 

Solution:
দীর্ঘমেয়াদি ঋণ নিয়ে চলতি মূলধন নির্বাহ করা হলে অর্থায়নের উপযুক্ততার নীতিটি লঙ্ঘিত হয়। এ নীতি অনুসারে স্বল্পমেয়াদি উৎস থেকে চলতি মূলধন এবং দীর্ঘমেয়াদি উৎস থেকে স্থায়ী মূলধন সংগ্রহ করা হয়। দীর্ঘমেয়াদি ঋণ অর্থায়নের দীর্ঘমেয়াদি উৎস। উপযুক্ততার নীতি অনুযায়ী স্থায়ী সম্পদ ক্রয়ে এ ঋণ ব্যবহার যুক্তিযুক্ত। কিন্তু দীর্ঘমেয়াদি ঋণ দিয়ে চলতি মূলধন নির্বাহ করলে ঋণের সুদ পরিশোধ করা অসম্ভব হয়ে যায়।

Explanation:


Sub-Questions:

================================================================================
Question #4 (ID: 783550)
--------------------------------------------------------------------------------
Type: সংক্ষিপ্ত | Book: ফিন্যান্স ও ব্যাংকিং | Years:  | Boards:  | Tags: 
--------------------------------------------------------------------------------
Question:
অর্থায়নের নীতিগুলো ব্যবসায় অর্থায়নে কীভাবে ব্যবহার করা যায়?

Options:


Correct Answer: 

Solution:
ব্যবসায় প্রতিষ্ঠান তারল্য ও মুনাফা নীতি অনুসরণ করে প্রতিষ্ঠানে কাম্য পরিমাণ নগদ অর্থ সংরক্ষণ করে। ফলে বিনিয়োগ থেকে পর্যাপ্ত মুনাফা অর্জন ও দৈনন্দিন খরচ পরিচালনার জন্য নগদ অর্থ সংরক্ষণে ভারসাম্য থাকে। উপযুক্ততার নীতি অনুযায়ী ব্যবসায় প্রতিষ্ঠান স্বল্পমেয়াদি তহবিল দিয়ে চলতি মূলধন ও দীর্ঘমেয়াদি তহবিল দিয়ে স্থায়ী মূলধন সরবরাহ করে। বৈচিত্র্যায়ন ও ঝুঁকি বণ্টন নীতি অনুযায়ী, ব্যবসায় প্রতিষ্ঠান একাধিক খাতে বা পণ্যে অর্থ বিনিয়োগ করে। এভাবেই অর্থায়নের প্রতিটি নীতিই ব্যবসায় অর্থায়নে সহায়তা করে।

Explanation:


Sub-Questions:

================================================================================
Question #5 (ID: 783549)
--------------------------------------------------------------------------------
Type: সংক্ষিপ্ত | Book: ফিন্যান্স ও ব্যাংকিং | Years:  | Boards:  | Tags: 
--------------------------------------------------------------------------------
Question:
স্বল্পমেয়াদি উৎস থেকে চলতি মূলধন এবং দীর্ঘমেয়াদি উৎস হতে স্থায়ী মূলধন সংগ্রহ করা হয় কোন নীতি অনুযায়ী?

Options:


Correct Answer: 

Solution:
উপযুক্ততার নীতি অনুযায়ী স্বল্পমেয়াদি উৎস থেকে চলতি মূলধন এবং দীর্ঘমেয়াদি উৎস থেকে স্থায়ী মূলধন সংগ্রহ করা হয়। এ নীতি অনুসারে ব্যবসায়ের নিয়মিত ব্যয়সমূহ স্বল্পমেয়াদি উৎস হতে সংগ্রহ করা হয় এবং বিভিন্ন স্থায়ী ব্যয়ের জন্য দীর্ঘমেয়াদি উৎস ব্যবহার করা হয়। ব্যবসায়ের দৈনন্দিন ব্যয় নির্বাহে দীর্ঘমেয়াদি উৎস ব্যবহার করা হলে প্রতিষ্ঠানের দায় বেড়ে যায়। ফলে ব্যবসায়ের আর্থিক ঝুঁকি বেড়ে যায়। তাই প্রতিষ্ঠান মূলধন সংগ্রহের ক্ষেত্রে উপযুক্ততার নীতি অনুসরণ করে।

Explanation:


Sub-Questions:

================================================================================
Question #6 (ID: 783548)
--------------------------------------------------------------------------------
Type: সংক্ষিপ্ত | Book: ফিন্যান্স ও ব্যাংকিং | Years:  | Boards:  | Tags: 
--------------------------------------------------------------------------------
Question:
'ব্যবসায় প্রতিষ্ঠানের জন্য কম তারল্য বা অধিক তারল্য কোনোটিই ভালো নয়'- মতামত দাও।

Options:


Correct Answer: 

Solution:
কোনো সম্পদ সহজে বিক্রয় করে নগদে পরিণত করার ক্ষমতাকে তারল্য বলে। নগদ, প্রাপ্য হিসাব, ব্যাংক জমা প্রভৃতি তরল সম্পদ হিসেবে পরিচিত। কারণ এই সম্পদগুলোকে সহজে নগদে রূপান্তর করা যায়। ব্যবসায় প্রতিষ্ঠানের জন্য কম তারল্য বা অধিক তারল্য কোনোটিই ভালো নয়। তাই ব্যবসায় প্রতিষ্ঠান সুষ্ঠুভাবে পরিচালনার জন্য পর্যাপ্ত তারল্য রাখা উচিত।

Explanation:


Sub-Questions:

================================================================================
Question #7 (ID: 783547)
--------------------------------------------------------------------------------
Type: সংক্ষিপ্ত | Book: ফিন্যান্স ও ব্যাংকিং | Years:  | Boards:  | Tags: 
--------------------------------------------------------------------------------
Question:
কোন নীতি অনুযায়ী ব্যবসায় প্রতিষ্ঠান পর্যাপ্ত পরিমাণ নগদ অর্থ হাতে রাখে?

Options:


Correct Answer: 

Solution:
তারল্য বনাম মুনাফা নীতি অনুযায়ী ব্যবসায় প্রতিষ্ঠান পর্যাপ্ত পরিমাণ নগদ অর্থ হাতে রাখে। তারল্য ও মুনাফার মধ্যে উপযুক্ত ভারসাম্য বজায় রাখার নীতি হলো তারল্য বনাম মুনাফার নীতি। ব্যবসায়ে বেশি পরিমাণ নগদ অর্থ (তারল্য) সংরক্ষণ করলে প্রতিষ্ঠানের আয় কমে যায়। আবার নগদ অর্থ কম সংরক্ষণ করে তা বিনিয়োগ করলে ব্যবসায়ের প্রতিদিনের খরচ পরিশোধে ঘাটতি দেখা দিতে পারে। এজন্য পর্যাপ্ত পরিমাণ নগদ অর্থ সংরক্ষণ করে বাকি টাকা বিনিয়োগ করে মুনাফা অর্জন করতে অর্থায়নের তারল্য বনাম মুনাফা নীতিটি গুরুত্বপূর্ণ।

Explanation:


Sub-Questions:

================================================================================
Question #8 (ID: 783546)
--------------------------------------------------------------------------------
Type: সংক্ষিপ্ত | Book: ফিন্যান্স ও ব্যাংকিং | Years:  | Boards:  | Tags: 
--------------------------------------------------------------------------------
Question:
'পণ্য বৈচিত্র্যায়ন ঝুঁকি কমায়'- ব্যাখ্যা করো।

Options:


Correct Answer: 

Solution:
একই ব্যবসায়ে বিভিন্ন প্রকার পণ্য সমাহার ঘটিয়ে ঝুঁকি কমানোর ব্যবস্থাকেই পণ্য বৈচিত্র্যায়ন বলে। প্রতিটি ব্যবসায় প্রতিষ্ঠান অনিশ্চিত ভবিষ্যৎকে কেন্দ্র করে মুনাফা অর্জনের চেষ্টা করে। এক্ষেত্রে শুধুমাত্র একটি পণ্যের ব্যবসায় করলে ঝুঁকির মাত্রা বৃদ্ধি পায়। তাই পণ্য বৈচিত্র্যায়নের মাধ্যমে ঝুঁকি হ্রাস করা হয়।

Explanation:


Sub-Questions:

