================================================================================
Question #1 (ID: 785921)
--------------------------------------------------------------------------------
Type: সংক্ষিপ্ত | Book: ব্যবসায় উদ্যোগ | Years:  | Boards:  | Tags: 
--------------------------------------------------------------------------------
Question:
জনাব অমি তার দোকানে পণ্য বিক্রয়ের সময় নারী-পুরুষ ভেদাভেদ না করে সকলের সাথেই ভালো আচরণ ও আন্তরিকতার সাথে পণ্য বিক্রি করেন। এটি বিক্রয়কর্মীর কোন গুণের অন্তর্ভুক্ত?

Options:


Correct Answer: 

Solution:
জনাব অমির মধ্যে জেন্ডার সচেতনতা গুণটি আছে। এটি বিক্রয়কর্মীর নৈতিক গুণের অন্তর্ভুক্ত। নারী-পুরুষের ভিন্ন-ভিন্ন দৃষ্টিভঙ্গি ও সামাজিক অবস্থান সম্পর্কে সচেতন থাকাই হচ্ছে জেন্ডার সচেতনতা। একজন কর্মী নারী বা পুরুষ যাই হোক না কেন উভয়ের প্রতি শ্রদ্ধাশীল ও সহানুভূতিশীল হতে হবে। কারও প্রতি আলাদা দৃষ্টি না দেওয়াই জেন্ডার সচেতনতার মূল বিষয়।

Explanation:


Sub-Questions:

================================================================================
Question #2 (ID: 785920)
--------------------------------------------------------------------------------
Type: সংক্ষিপ্ত | Book: ব্যবসায় উদ্যোগ | Years:  | Boards:  | Tags: 
--------------------------------------------------------------------------------
Question:
সামাজিক ও নৈতিক সচেতনতা সৃষ্টিতে বিজ্ঞাপন কীভাবে সহায়তা করে?

Options:


Correct Answer: 

Solution:
বিজ্ঞাপনের মাধ্যমে ক্রেতা ও ভোক্তারা নতুন পণ্য বা সেবা সম্পর্কে জানতে পারে। এর মাধ্যমে পণ্যের সব ধরনের তথ্য ও ব্যবহার বিধি জনসাধারণের কাছে তুলে ধরা হয়। ফলে ভোগকারী পণ্যের দোষ-গুণ জেনে এর ব্যবহার সম্পর্কে সতর্ক থাকে। এছাড়া বিজ্ঞাপনে ধূমপান, মাদকাসক্তির ক্ষতিকর দিক, এইডস সম্পর্কিত তথ্য দেখে মানুষের মধ্যে সচেতনতা তৈরি হয়। এভাবে বিজ্ঞাপন সামাজিক ও নৈতিক সচেতনতা সৃষ্টিতে সহায়তা করে।

Explanation:


Sub-Questions:

================================================================================
Question #3 (ID: 785919)
--------------------------------------------------------------------------------
Type: সংক্ষিপ্ত | Book: ব্যবসায় উদ্যোগ | Years:  | Boards:  | Tags: 
--------------------------------------------------------------------------------
Question:
একজন আদর্শ বিক্রয়কর্মীর নৈতিক গুণাবলির ধারণা দাও।

Options:


Correct Answer: 

Solution:
পণ্য বিক্রয়ের ক্ষেত্রে নীতি নৈতিকতা মেনে চলা হলো একজন আদর্শ বিক্রয়কর্মীর নৈতিক গুণ। সততা ও বিশ্বস্ততা, মার্জিত ব্যবহার, ইতিবাচক দৃষ্টিভঙ্গি, মেলামেশার ক্ষমতা, জেন্ডার সচেতনতা, প্রভৃতি একজন আদর্শ বিক্রয়কর্মীর নৈতিক গুণাবলি। একজন বিক্রয়কর্মীকে সব সময় গ্রাহকের সাথে লেনদেনে সততা এবং বিশ্বস্ততার পরিচয় দিতে হয়। এছাড়াও বিক্রয়কর্মীর মার্জিত ব্যবহার ক্রেতাকে আকৃষ্ট করে। ইতিবাচক দৃষ্টিভঙ্গির মাধ্যমে বিক্রয়কর্মী গ্রাহকদের প্রভাবিত করতে পারে।

Explanation:


Sub-Questions:

================================================================================
Question #4 (ID: 785918)
--------------------------------------------------------------------------------
Type: সংক্ষিপ্ত | Book: ব্যবসায় উদ্যোগ | Years:  | Boards:  | Tags: 
--------------------------------------------------------------------------------
Question:
'সুন্দর হাসি' বিক্রয়কর্মীর কোন ধরনের গুণ? ব্যাখ্যা করো।

Options:


Correct Answer: 

Solution:
'সুন্দর হাসি' একজন বিক্রয়কর্মীর শারীরিক গুণাবলি। বিক্রয়কর্মীর মধ্যে সুদর্শন চেহারা, সুস্বাস্থ্য, সুন্দর হাসি প্রভৃতি দৃশ্যমান গুণের সমন্বিত রূপই হলো বিক্রয়কর্মীর শারীরিক গুণাবলি। বিক্রয়কর্মীর সুন্দর হাসি দেখলে ক্রেতারা পণ্য সম্পর্কে জানার আগ্রহ প্রকাশ করে। ক্রেতারা পণ্য, সম্পর্কে অপ্রত্যাশিত মন্তব্য করলেও তাকে প্রভাবিত করা যায়। এভাবে শারীরিক গুণাবলির মাধ্যমে বিক্রয়কর্মী সহজেই ক্রেতা আকর্ষণ করতে পারে।

Explanation:


Sub-Questions:

================================================================================
Question #5 (ID: 785917)
--------------------------------------------------------------------------------
Type: সংক্ষিপ্ত | Book: ব্যবসায় উদ্যোগ | Years:  | Boards:  | Tags: 
--------------------------------------------------------------------------------
Question:
ক্রেতাদের প্রশ্ন শুনে বিরক্ত না হওয়া বিক্রয়কর্মীর কোন গুণের প্রকাশ? বুঝিয়ে লেখো।

Options:


Correct Answer: 

Solution:
ক্রেতাদের প্রশ্ন শুনে বিরক্ত না হওয়ার মাধ্যমে বিক্রয়কর্মীর ধৈর্যশীলতা প্রকাশ পায়। ধৈর্যশীলতা একজন বিক্রয়কর্মীর মানসিক গুণ। পণ্য কেনার সময় ক্রেতা পণ্য সম্পর্কে বিভিন্ন তথ্য (পণ্যের দাম, উপযোগিতা, ব্যবহারবিধি) 'বিক্রয়কর্মীর কাছে জানতে চায়। এ সময় সম্ভাব্য ক্রেতা কোনো বিষয় না বুঝলে একাধিক বার প্রশ্ন করতে পারে। এক্ষেত্রে বিক্রয়কর্মী অধৈর্য হয়ে পড়লে ক্রেতা পণ্য কিনতে আগ্রহী হবে না। যেকোনো পরিস্থিতিতে ধৈর্য ধারণ করতে পারা একজন আদর্শ বিক্রয়কর্মীর মানসিক গুণ।

Explanation:


Sub-Questions:

================================================================================
Question #6 (ID: 785916)
--------------------------------------------------------------------------------
Type: সংক্ষিপ্ত | Book: ব্যবসায় উদ্যোগ | Years:  | Boards:  | Tags: 
--------------------------------------------------------------------------------
Question:
দর্শন ও শ্রবণযোগ্য বিজ্ঞাপন মাধ্যমটি বুঝিয়ে লেখো।

Options:


Correct Answer: 

Solution:
দর্শন ও শ্রবণযোগ্য বিজ্ঞাপন মাধ্যমটি হচ্ছে টেলিভিশন। এটি হচ্ছে বিজ্ঞাপনের সবচেয়ে জনপ্রিয় মাধ্যম। এই মাধ্যমে সবচেয়ে বেশি পরিমাণ মানুষের কাছে পণ্য বা সেবার প্রচার করা যায়। এজন্য ব্যবসায় প্রতিষ্ঠানগুলো তাদের পণ্য বা সেবা স্পর্কিত তথ্য সহজেই ক্রেতাদের কাছে পৌছাতে টেলিভিশনে বিভিন্ন বিজ্ঞাপন দেয়।

Explanation:


Sub-Questions:

================================================================================
Question #7 (ID: 785915)
--------------------------------------------------------------------------------
Type: সংক্ষিপ্ত | Book: ব্যবসায় উদ্যোগ | Years:  | Boards:  | Tags: 
--------------------------------------------------------------------------------
Question:
ক্রেতাদের সাথে ভালো ব্যবহার বিক্রয়কর্মীর কোন গুণ প্রকাশ করে?

Options:


Correct Answer: 

Solution:
ক্রেতাদের সাথে ভালো ব্যবহার বিক্রয়কর্মীর নৈতিক গুণ প্রকাশ করে। মার্জিত ব্যবহার বা ভালো আচরণ একজন বিক্রয়কর্মীর নৈতিক গুণ। মার্জিত ব্যবহারের মাধ্যমে একজন বিক্রয়কর্মী সম্ভাব্য ক্রেতাকেও - স্থায়ী গ্রাহকে পরিণত করতে পারে। একজন আদর্শ বিক্রয়কর্মীর ক্রেতাদের সাথে মার্জিত ব্যবহার করা উচিত।

Explanation:


Sub-Questions:

================================================================================
Question #8 (ID: 785914)
--------------------------------------------------------------------------------
Type: সংক্ষিপ্ত | Book: ব্যবসায় উদ্যোগ | Years:  | Boards:  | Tags: 
--------------------------------------------------------------------------------
Question:
বিক্রয়িকতার ধারণা দাও।

Options:


Correct Answer: 

Solution:
বিক্রয়িকতা হচ্ছে বিক্রয়কর্মীর ক্রেতা আকর্ষণ করার বিশেষ কৌশল বা দক্ষতা। এর মাধ্যমে সম্ভাব্য ক্রেতার কাছে পণ্য বা সেবাসামগ্রী বিক্রি করা সম্ভব হয়। মূলত ব্যক্তিগতভাবে ক্রেতাকে পণ্য কিনতে উৎসাহিত করার কৌশলই বিক্রয়িকতা নামে পরিচিত। প্রতিষ্ঠানের পণ্যের বিক্রি বাড়াতে বিক্রয়কর্মীর এ কৌশল বিশেষভাবে কাজ করে।

Explanation:


Sub-Questions:

