================================================================================
Question #1 (ID: 760079)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
অণুজীবের মধ্যকার একধরনের আন্তঃক্রিয়ার ফলাফলস্বরূপ আলোকজান্ডার ফ্লেমিং পেনিসিলিন আবিষ্কার করেন। তাঁর এই আবিষ্কারের পিছনে থাকা আন্তঃক্রিয়ার সম্পর্কটি ব্যাখ্যা করো।

Options:


Correct Answer: 

Solution:
একটি জীব কর্তৃক সৃষ্ট জৈব রাসায়নিক পদার্থের কারণে যদি অন্য জীবের বৃদ্ধি ও বিকাশ আংশিক বা সম্পূর্ণরূপে বাধাগ্রস্থ হয় অথবা মৃত্যু ঘটে, তখন সেই জীবদ্বয়ের মধ্যে আন্তঃক্রিয়া হলো অ্যান্টিবায়োসিস। অণুজীব জগতে এই ধরনের সম্পর্ক বেশি দেখা যায়। পেনিসিলিয়াম নামক ছত্রাক ও ব্যাকটেরিয়া উভয়ের মধ্যকার অ্যান্টিবায়োসিস ধরনের আন্তঃসম্পর্কের ফলাফলস্বরূপ আলেকজান্ডার ফ্লেমিং পেনিসিলিন নামক অ্যান্টিবায়োটিক আবিষ্কারে সক্ষম হন।

Explanation:


Sub-Questions:

================================================================================
Question #2 (ID: 760078)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
বাঘ ও হরিণের মধ্যকার বৈশিষ্ট্যগত ভিন্নতার জন্য সৃষ্ট বৈচিত্র্যতা ব্যাখ্যা করো।

Options:


Correct Answer: 

Solution:
এক প্রজাতির সাথে অন্য প্রজাতির বিভিন্ন বৈশিষ্ট্যের ভিন্নতাই প্রজাতিগত বৈচিত্র্য। পৃথকযোগ্য বৈশিষ্ট্যের জন্যই এক প্রজাতি থেকে অন্য প্রজাতি ভিন্নতর। যেমন- বাঘের সাথে হরিণের আকার, স্বভাব, হিংস্রতা, সংখ্যা বৃদ্ধির ধরন ভিন্ন হয়ে থাকে। অর্থাৎ বাঘ ও হরিণের মধ্যকার বৈশিষ্ট্যগত ভিন্নতা তাদের মধ্যে প্রজাতিগত বৈচিত্র্যতা সৃষ্টি করেছে।

Explanation:


Sub-Questions:

================================================================================
Question #3 (ID: 760077)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
শিম গাছের শিকড়ে গুটি তৈরির কারণ ও ফলাফল ব্যাখ্যা করো।

Options:


Correct Answer: 

Solution:
রাইজোবিয়াম ব্যাকটেরিয়া শিম জাতীয় গাছের শিকড়ে অবস্থান করে গুটি তৈরি করে এবং বায়বীয় নাইট্রোজেনকে সেখানে সংবন্ধন করে। সহযোগী শিম গাছকে ব্যাকটেরিয়া এই নাইট্রোজেন সরবরাহ করে এবং বিনিময়ে সহযোগী গাছ থেকে শর্করা জাতীয় খাদ্য পেয়ে থাকে। এই ধরনের পারস্পরিক সাহায্যের ফলাফল হিসেবে তাদের মধ্যে মিউচুয়ালিজম ধরনের ধনাত্মক আন্তঃক্রিয়ার সম্পর্ক গড়ে ওঠে।

Explanation:


Sub-Questions:

================================================================================
Question #4 (ID: 760076)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
প্রকৃতিতে বিদ্যমান আন্তঃসম্পর্কের মধ্যে একটিতে সহাবস্থানে থাকা দুইটি জীবই উপকৃত হয়। উদাহরণসহ ব্যাখ্যা করো।

Options:


Correct Answer: 

Solution:
বিভিন্ন প্রকার উদ্ভিদ ও প্রাণীর মধ্যে বিদ্যমান আন্তঃসম্পর্কের ফলে যদি সহযোগীদের উভয়ই একে অন্যের দ্বারা উপকৃত হয় তাহলে তাকে মিউচুয়ালিজম বলে। লাইকেন মিউচুয়ালিজমের একটি প্রকৃষ্ট উদাহরণ। এখানে শৈবাল সালোকসংশ্লেষণের মাধ্যমে খাদ্য তৈরি করে এবং ছত্রাক শৈবালকে বাসস্থান প্রদানসহ বায়ু থেকে জলীয়বাষ্প সংগ্রহ, ও উভয়ের ব্যবহারের জন্য খনিজ লবণ সংগ্রহ করে।

Explanation:


Sub-Questions:

================================================================================
Question #5 (ID: 760075)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
রোহিণী উদ্ভিদ কোন ধরনের আন্তঃক্রিয়ার সাথে সম্পর্কযুক্ত তা ব্যাখ্যা করো।

Options:


Correct Answer: 

Solution:
কখনও কখনও দুটি জীব একসঙ্গে বসবাসের সময় এদের একটি জীব অন্যের দ্বারা উপকৃত হয় কিন্তু অন্যটি উপকৃত না হলেও কখনও ক্ষতিগ্রস্ত হয় না। দুটি জীবের এ ধরনের সহাবস্থানকে বলা হয় কমেনসেলিজম। যেমন- রোহিণী উদ্ভিদ অন্য বড় উদ্ভিদকে অবলম্বন করে বেড়ে উঠে। এক্ষেত্রে রোহিণী উদ্ভিদটি উপকৃত হয় কিন্তু বড় উদ্ভিদ উপকৃত হয় না বা ক্ষতিগ্রস্তও হয় না। অর্থাৎ রোহিণী উদ্ভিদ কমেনসেলিজমের সাথে সম্পর্কযুক্ত।

Explanation:


Sub-Questions:

================================================================================
Question #6 (ID: 760074)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
উদাহরণের মাধ্যমে ধনাত্মক আন্তঃক্রিয়া ব্যাখ্যা করো।

Options:


Correct Answer: 

Solution:
যে আন্তঃসম্পর্কে দুটি জীবের একটি অন্যটিকে সহায়তা করে তাকে ধনাত্মক আন্তঃক্রিয়া বলে। এক্ষেত্রে সহযোগীদ্বয়ের একটি বা উভয়ই উপকৃত হতে পারে। শৈবাল ও ছত্রাকের আন্তঃসম্পর্কের ফলে সৃষ্ট লাইকেন ধনাত্মক আন্তঃক্রিয়ার একটি উদাহরণ। এক্ষেত্রে উভয়ই উপকৃত হয়। আবার আমগাছকে অবলম্বন করে বেড়ে ওঠা রোহিণী উদ্ভিদ আমগাছ থেকে উপকৃত হয়। এক্ষেত্রে একটি উপকৃত হলেও অন্যটি উপকৃত বা ক্ষতিগ্রস্ত হয় না।

Explanation:


Sub-Questions:

================================================================================
Question #7 (ID: 760073)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
একটি বাস্তুতন্ত্রে বিদ্যমান জীবদের মধ্যে যে বৈচিত্র্যতা দেখা যায় তা ব্যাখ্যা করো।

Options:


Correct Answer: 

Solution:
একটি বাস্তুতন্ত্রের ভৌত, রাসায়নিক ও জৈবিক উপাদানগুলোর মধ্যে কোনো প্রকার পরিবর্তন দেখা দিলে সেখানকার বাস্তুতন্ত্রের ভারসাম্যে ব্যাঘাত ঘটে। এসব পরিবর্তন অবশ্যই ধীর ও ধারাবাহিক। এই পরিবর্তনের সাথে খাপ খাওয়ার জন্য সেখানে বসবাসরত জীবের মধ্যেও পরিবর্তন সাধিত হয়। ফলে যে জীববৈচিত্রের সৃষ্টি হয় তাই বাস্তুতান্ত্রিক বৈচিত্র্য।

Explanation:


Sub-Questions:

================================================================================
Question #8 (ID: 760072)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
কোকিল কাকের বাসায় ডিম পাড়ে এবং কাক কোকিলের ডিম ফোটায়। এদের মধ্যকার এই আন্তঃক্রিয়া ব্যাখ্যা করো।

Options:


Correct Answer: 

Solution:
কাকের দ্বারা কোকিলের বাচ্চা ফোটানো এক ধরনের ঋণাত্মক আন্তঃক্রিয়া যা শোষণ নামে পরিচিত। যেসব ক্ষেত্রে এক জীব অন্য জীবকে প্রত্যক্ষ বা পরোক্ষভাবে তার অধিকার বঞ্চিত করে নিজের অধিকার ভোগ করে তাই শোষণ। কোকিল কখনও পরিশ্রম করে বাসা তৈরি করে না। কাকের বাসায় সে ডিম পাড়ে এবং কাকের দ্বারাই তার ডিম ফোটায়।

Explanation:


Sub-Questions:

