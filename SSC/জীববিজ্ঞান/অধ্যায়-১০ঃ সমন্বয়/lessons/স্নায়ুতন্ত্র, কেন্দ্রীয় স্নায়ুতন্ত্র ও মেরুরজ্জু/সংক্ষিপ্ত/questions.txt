================================================================================
Question #1 (ID: 759693)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
স্নায়ুকলা বলতে কী বোঝ?

Options:


Correct Answer: 

Solution:
বহুসংখ্যক স্নায়ুকোষ বা নিউরনের সমন্বয়ে স্নায়ুকলা গঠিত।
স্নায়ুতন্ত্রের গঠন ও কার্যক্রমের একক হলো নিউরন। প্রতিটি নিউরনের দুটি অংশ থাকে। যথা- i. কোষদেহ, ii. প্রলম্বিত অংশ (ডেনড্রন ও অ্যাক্সন)।

Explanation:


Sub-Questions:

================================================================================
Question #2 (ID: 759692)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
প্রতিবর্তী ক্রিয়াকে কী নিজের ইচ্ছায় নিয়ন্ত্রণ করা সম্ভব? ব্যাখ্যা করো।

Options:


Correct Answer: 

Solution:
যেসব উদ্দীপনার প্রতিক্রিয়া মস্তিষ্ক দ্বারা নিয়ন্ত্রিত না হয়ে সুষুম্নাকাণ্ড দ্বারা নিয়ন্ত্রিত হয় তাই প্রতিবর্তী ক্রিয়া। প্রতিবর্তী ক্রিয়া বলতে উদ্দীপনার আকস্মিকতা ও স্বয়ংক্রিয়তাকে বোঝায়। যেহেতু প্রতিবর্তী ক্রিয়াকে সুষুম্নাকাণ্ড নিয়ন্ত্রণ করে, মস্তিষ্ক নয় এবং এই ক্রিয়া অতিদ্রুত সম্পন্ন হয়, তাই প্রতিবর্তী ক্রিয়াকে ইচ্ছা করলেও নিয়ন্ত্রণ করা যায় না।

Explanation:


Sub-Questions:

================================================================================
Question #3 (ID: 759691)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
স্নায়ু তাড়না বলতে কী বোঝায়?

Options:


Correct Answer: 

Solution:
পরিবেশ থেকে যে সংকেত স্নায়ুর ভেতর দিয়ে প্রবাহিত হয়ে মস্তিষ্কে পৌঁছে তাকে স্নায়ু তাড়না বলে। পরস্পর সংযুক্ত অসংখ্য নিউরনের ভেতর, দিয়ে বাহ্যিক তাড়না শেষ পর্যন্ত মস্তিষ্কে পৌঁছায়। প্রতি সেকেন্ডে এর বেগ প্রায় ১০০ মিটার, তবে স্নায়ুর ধরনভেদে এর তারতম্য হতে পারে। নিউরনের কার্যকারিতার ফলে তাড়না প্রয়োজনীয় অঙ্গগুলোতে সঞ্চালিত হয়। ফলে তাড়না অনুযায়ী দেহের বিভিন্ন অঙ্গ প্রয়োজন মতো সঞ্চালিত হয়।

Explanation:


Sub-Questions:

================================================================================
Question #4 (ID: 759690)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
অটোমেটিক নার্ভাস সিস্টেম বলতে কী বোঝায়?

Options:


Correct Answer: 

Solution:
যে তন্ত্রের কার্যকারিতার উপর মস্তিষ্ক ও মেরুরজ্জুর কোনো প্রভাব না থাকায় এরা স্বাধীন ও স্বতন্ত্রভাবে আপন কর্তব্য পালন করতে পারে তাকে অটোমেটিক নার্ভাস সিস্টেম বা স্বয়ংক্রিয় স্নায়ুতন্ত্র বলে। দেহের ভেতরের অঙ্গসমূহ যেমন- হৃৎপিণ্ড, অন্ত্র, পাকস্থলি, অগ্ন্যাশয় ইত্যাদির কাজ পরিচালনায় আমাদের কোনো নিয়ন্ত্রণ না থাকায় তা এই নার্ভাস সিস্টেম দ্বারা পরিচালিত হয়।

Explanation:


Sub-Questions:

================================================================================
Question #5 (ID: 759689)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
উদ্দীপনার প্রতি সুষুম্নাকাণ্ড দ্বারা নিয়ন্ত্রিত প্রতিক্রিয়া বলতে কী বোঝ?

Options:


Correct Answer: 

Solution:
যে সকল উদ্দীপনার প্রতিক্রিয়া মস্তিষ্ক দ্বারা নিয়ন্ত্রিত না হয়ে সুষুম্নাকাণ্ড দ্বারা নিয়ন্ত্রিত হয় তাকে প্রতিবর্তী ক্রিয়া বলে। আমরা ইচ্ছা করলেই প্রতিবর্তী ক্রিয়াকে নিয়ন্ত্রণ করতে পারি না। প্রতিবর্তী ক্রিয়া মূলত সুষুম্নাকাণ্ড দ্বারা নিয়ন্ত্রিত হয়। হঠাৎ করে আঙ্গুলে সূঁচ ফুটলে অথবা হাতে গরম কিছু লাগলে আমরা দ্রুত হাতটি উদ্দীপনার স্থান থেকে সরিয়ে নেই। এটি প্রতিবর্তী ক্রিয়ার ফল।

Explanation:


Sub-Questions:

================================================================================
Question #6 (ID: 759688)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
আঙ্গুলে সুঁচ ফুটলে কী ঘটবে? ব্যাখ্যা করো।

Options:


Correct Answer: 

Solution:
অসতর্কভাবে সেলাই করার সময় আঙ্গুলে সুঁচ ফুটলে আঙ্গুলের ত্বকে অবস্থিত সংবেদী নিউরনের ডেনড্রাইটসমূহ ব্যথার উদ্দীপনা গ্রহণ করে। আঙ্গুলের ত্বক থেকে এ উদ্দীপনা অ্যাক্সনের মাধ্যমে স্নায়ুকাণ্ডের ধূসর অংশে পৌঁছায়। সেখান থেকে তড়িৎ রাসায়নিক পদ্ধতিতে উদ্দীপনা আজ্ঞাবাহী স্নায়ুর ডেনড্রাইটে প্রবেশ করে। আজ্ঞাবাহী স্নায়ুর অ্যাক্সনের মাধ্যমে উদ্দীপনা পেশিতে পৌঁছালে পেশির সংকোচন ঘটে। ফলে উদ্দীপনাস্থল থেকে হাত দ্রুত আপনা আপনি সরে যাবে।

Explanation:


Sub-Questions:

================================================================================
Question #7 (ID: 759687)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
মস্তিষ্কের সবচেয়ে বড় অংশ ও পনসের পৃষ্ঠভাগে অবস্থিত খন্ডাংশের মধ্যে পার্থক্য লেখো।

Options:


Correct Answer: 

Solution:
মস্তিষ্কের সবচেয়ে বড় অংশ হলো সেরিব্রাম এবং পনসের পৃষ্ঠভাগে অবস্থিত খণ্ডাংশের নাম সেরিবেলাম। নিচে সেরিব্রাম ও সেরিবেলামের মধ্যে পার্থক্য দেওয়া হলো-

	
		
			সেরিব্রাম
			সেরিবেলাম
		
		
			১. সেরিব্রাম হলো মানুষের অগ্রমস্তিষ্কের অংশ।
			১. সেরিবেলাম হলো মানুষের পশ্চাৎমস্তিষ্কের অংশ।
		
		
			২. সেরিব্রাম মেনিনজেস নামক পর্দা দ্বারা আবৃত থাকে।
			২. সেরিবেলাম কোনো পর্দা দ্বারা আবৃত থাকে না।
		
		
			৩. সেরিব্রামের দুটি হেমিস্ফিয়ার কর্পাস ক্যালোসাম দ্বারা সংযুক্ত থাকে।
			৩. সেরিবেলামের খণ্ডদ্বয় মেডিয়ান ভার্মিস দ্বারা যুক্ত থাকে।
		
		
			৪. এটি চিন্তা, চেতনা, জ্ঞান, স্মৃতি ইত্যাদি নিয়ন্ত্রণ করে।
			৪. এটি দেহের ভারসাম্য রক্ষা করে।
		
	



Explanation:


Sub-Questions:

