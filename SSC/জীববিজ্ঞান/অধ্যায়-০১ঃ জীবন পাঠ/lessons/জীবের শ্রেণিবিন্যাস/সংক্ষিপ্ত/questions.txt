================================================================================
Question #1 (ID: 757633)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
জীবজগতের অসংখ্য জীবকে সুষ্ঠুভাবে বিন্যাস করা প্রয়োজন কেন?

Options:


Correct Answer: 

Solution:
জীবজগতের অসংখ্য জীবকে সুষ্ঠুভাবে বিন্যাস করার পদ্ধতিই হচ্ছে শ্রেণিবিন্যাস। শ্রেণিবিন্যাসের মাধ্যমে জীবজগতকে সহজে জানা যায়। জীবের জাতিজনিগত বিভিন্ন তথ্য, জীবকূলের বিবর্তনিক ধারা নির্ণয় ও নতুন প্রজাতি শনাক্তকরণের জন্য শ্রেণিবিন্যাস প্রয়োজন। এছাড়া এই এই বিশাল জীবজগতকে ভালোভাবে জানা, বোঝা ও শেখার সুবিধার্থে এবং প্রতিটি জীবকে শনাক্ত করে তার নামকরণের ব্যবস্থা করা প্রভৃতি ক্ষেত্রে জীবের শ্রেণিবিন্যাস অতীব প্রয়োজন।

Explanation:


Sub-Questions:

================================================================================
Question #2 (ID: 757634)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
প্রোটিস্টা রাজ্যের কিছু জীব নিজের খাদ্য নিজেই প্রস্তুত করে। এরা কীভাবে খাদ্য প্রস্তুত করে?

Options:


Correct Answer: 

Solution:
শৈবাল এক প্রকার জলজ জীব যারা প্রোটিস্টা রাজ্যের সদস্য এবং দেহে ক্লোরোফিল থাকে। জলজ জীব হওয়ায় শৈবাল পানি থেকে CO₂ গ্রহণ করে। সূর্যালোকের উপস্থিতিতে CO₂ এবং পানি থেকে সালোকসংশ্লেষণ প্রক্রিয়ায় শর্করা জাতীয় খাদ্য প্রস্তুত করে। প্রস্তুতকৃত শর্করার কিছু অংশ শৈবাল তার প্রয়োজনীয় বিপাকীয় প্রক্রিয়া সম্পাদন করতে ব্যবহার করে।

Explanation:


Sub-Questions:

================================================================================
Question #3 (ID: 757635)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
মানুষকে কোন প্রজাতিতে অন্তর্ভুক্ত করা হয়েছে? ব্যাখ্যা করো।

Options:


Correct Answer: 

Solution:
জীবজগতের প্রতিটি জীবের দল ও উপদল সম্পর্কে জ্ঞান আহরণ করার জন্য মূলত জীবের শ্রেণিবিন্যাস করা হয়। সেক্ষেত্রে বিভিন্ন জীবের বৈশিষ্ট্যগতভাবে পারস্পরিক মিল অমিলের ভিত্তিতে জীবগুলোকে বিভিন্ন দল ও উপদলে সাজানো হয়। একটি প্রজাতির সকল জীবের মধ্যে পরস্পর মিল সবচেয়ে বেশি থাকবে। Homo গণের sapiens প্রজাতির বৈশিষ্ট্য হলো এদের চওড়া ও খাড়া কপাল, খুলির হাড় Homo গণের অন্যান্য প্রজাতির তুলনায় পাতলা এবং বুদ্ধিবৃত্তিকভাবে উন্নত। এসব বৈশিষ্ট্য মানুষের বৈশিষ্ট্যের অনুরূপ বলে মানুষকে sapiens প্রজাতির অন্তর্ভুক্ত করা হয়েছে।

Explanation:


Sub-Questions:

================================================================================
Question #4 (ID: 757636)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
জীবজগতকে সহজ ও সংক্ষিপ্ত উপস্থাপনের পদ্ধতি হচ্ছে শ্রেণিবিন্যাস। এর উদ্দেশ্য ব্যাখ্যা করো।

Options:


Correct Answer: 

Solution:
শ্রেণিবিন্যাসের উদ্দেশ্য হলো প্রতিটি জীবের দল ও উপদল সম্বন্ধে জ্ঞান আহরণ করা। জীবজগতের ভিন্নতার দিকে আলোকপাত করে আহরিত জ্ঞানকে সঠিকভাবে সংরক্ষণ করা, পূর্ণাঙ্গ জ্ঞানকে সংক্ষিপ্তভাবে উপস্থাপন করা এবং প্রতিটি জীবকে শনাক্ত করে তার নামকরণের ব্যবস্থা 'করা, সর্বোপরি জীবজগত এবং মানবকল্যাণে প্রয়োজনীয় জীবগুলোকে শনাক্ত করে তাদের সংরক্ষণে সচেতন হওয়া।

Explanation:


Sub-Questions:

================================================================================
Question #5 (ID: 757637)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
'ব্যাকটেরিয়াকে আদিকোষী জীবদের একটি রাজ্যে অন্তর্ভুক্ত করা হয়েছে। এই রাজ্যের জীবদের দুইটি গঠনগত বৈশিষ্ট্য লেখো।

Options:


Correct Answer: 

Solution:
ব্যাকটেরিয়া মনেরা রাজ্যের জীব। এই রাজ্যের জীবদের গঠনগত দুটি বৈশিষ্ট্য হলো-
i. কোষে ক্রোমাটিন তন্তু থাকে, কিন্তু নিউক্লিওলাস ও নিউক্লিয়ার পর্দা নেই। ii. কোষে রাইবোজোম ছাড়া অন্য কোনো কোষীয় অঙ্গাণু নেই।

Explanation:


Sub-Questions:

================================================================================
Question #6 (ID: 757638)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
এককোষী প্রোটিস্টাদের ক্ষেত্রে কীভাবে জনন সম্পন্ন হয়?

Options:


Correct Answer: 

Solution:
জৈবনিকভাবে ভিন্ন কিন্তু গঠনগতভাবে এক, এরূপ দুটি গ্যামেটের মিলনের মাধ্যমে যে যৌন প্রজনন ঘটে তাকে কনজুগেশন বলে। প্রোটিস্টা রাজ্যের এককোষী জীবে এরকম প্রজনন ঘটে। এতে কোনো ভূণ গঠিত হয় না।

Explanation:


Sub-Questions:

================================================================================
Question #7 (ID: 757639)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
মরা কাঠের গুঁড়িতে ছাতার মতো দেখতে কিছু সাদা সাদা জীব জন্মায়। এসকল জীবের বৈশিষ্ট্যগুলো লেখো।

Options:


Correct Answer: 

Solution:
ছাতার মতো দেখতে সাদা জীবগুলো হলো মাশরুম। এদের বৈশিষ্ট্য হলো- এরা স্থলজ, মৃতজীবী বা পরজীবী। দেহ এককোষী অথবা মাইসেলিয়াম দিয়ে গঠিত। এদের নিউক্লিয়াস সুগঠিত। কোষপ্রাচীর কাইটিন বস্তু দিয়ে গঠিত। খাদ্যগ্রহণ শোষণ পদ্ধতিতে ঘটে। এদের দেহে ক্লোরোপ্লাস্ট অনুপস্থিত। এরা হ্যাপ্লয়েড স্পোরের মাধ্যমে বংশবৃদ্ধি করে।

Explanation:


Sub-Questions:

================================================================================
Question #8 (ID: 757640)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
বিভিন্ন জীব ভিন্ন ভিন্ন উপায়ে খাদ্যগ্রহণ করে। এই ভিন্নতার উপর ভিত্তি করে মানুষকে কোন ধরনের প্রাণী বলা হয় ব্যাখ্যা করো।

Options:


Correct Answer: 

Solution:
উদ্ভিদ ক্লোরোফিলের সাহায্যে সালোকসংশ্লেষণ প্রক্রিয়ায় নিজের খাদ্য নিজে তৈরি করতে পারে। ছত্রাক, ব্যাকটেরিয়া ইত্যাদি জীব শোষণ পদ্ধতিতে পোষক বা আবর্জনা থেকে খাদ্য ও পুষ্টি সংগ্রহ করে। মানুষের দেহে সালোকসংশ্লেষণে সক্ষম কোনো অঙ্গাণু না থাকায় নিজেরা খাদ্য তৈরি করতে পারে না। তাই খাদ্যের জন্য অন্য খাদ্য উৎসের উপর নির্ভর করতে হয়। এই কারণে মানুষকে হেটারোট্রফিক জীব বলা হয়।

Explanation:


Sub-Questions:

================================================================================
Question #9 (ID: 757641)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
উদ্ভিদ একটি নির্দিষ্ট পদ্ধতিতে প্রজনন সম্পন্ন করে। এই পদ্ধতিটি বুঝিয়ে লেখো।

Options:


Correct Answer: 

Solution:
আকার, আকৃতি অথবা শারীরবৃত্তীয় পার্থক্য বিশিষ্ট ভিন্নধর্মী গ্যামেটের মিলনে যে যৌন জনন সম্পন্ন হয় তাকে বলা হয় অ্যানাইসোগ্যামাস। প্লানটি রাজ্যের অন্তর্ভুক্ত উদ্ভিদসমূহের ক্ষেত্রে অ্যানাইসোগ্যামাস পদ্ধতিতে যৌনজনন বা প্রজনন সম্পন্ন করে।

Explanation:


Sub-Questions:

================================================================================
Question #10 (ID: 757642)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
বিজ্ঞানী আর. এইচ. হুইটেকার জীবজগতকে পাঁচটি রাজ্যে ভাগ করেন। তিনি কোন কোন বিষয়কে প্রাধান্য দিয়ে জীবজগতকে বিন্যস্ত করেন?

Options:


Correct Answer: 

Solution:
বিজ্ঞানী আর. এইচ. হুইটেকার নিম্নোক্ত বিষয়গুলোর উপর ভিত্তি করে জীবজগৎকে পাঁচটি রাজ্যে ভাগ করেন- i. কোষের DNA ও RNA-এর প্রকারভেদ, ii. জীবদেহে কোষের বৈশিষ্ট্য, iii. কোষের সংখ্যা ও iv. খাদ্যাভ্যাস।

Explanation:


Sub-Questions:

================================================================================
Question #11 (ID: 757643)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
উদ্ভিদকে অটোট্রফ বলা হলেও মানুষকে কেন হেটারোট্রফিক প্রাণী বলা হয়?

Options:


Correct Answer: 

Solution:
উদ্ভিদ ক্লোরোফিলের সাহায্যে সালোকসংশ্লেষণ প্রক্রিয়ায় নিজের খাদ্য নিজে তৈরি করতে পারে। এজন্য উদ্ভিদকে অটোট্রফ বা স্বভোজী বলা হয়। অপরদিকে মানুষের দেহে ক্লোরোফিলের ন্যায় কোনো অঙ্গাণু না থাকায় নিজেরা খাদ্য তৈরি করতে পারে না এবং খাদ্যের জন্য উদ্ভিদ বা অন্য খাদ্য উৎসের উপর নির্ভর করতে হয়। এজন্য মানুষকে
পরভোজী বা হেটারোট্রফিক প্রাণী বলা হয়।

Explanation:


Sub-Questions:

================================================================================
Question #12 (ID: 757644)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
মানুষ কোন বর্গের প্রাণী? ব্যাখ্যা করো।

Options:


Correct Answer: 

Solution:
মানুষ অ্যানিমেলিয়া রাজ্যের অন্তর্ভুক্ত একটি জীব। মানুষের কোনো কিছু আঁকড়ে ধরার উপযোগী হাত রয়েছে। এছাড়া মানুষের ঘ্রাণ অপেক্ষা দৃষ্টিশক্তি বেশি উন্নত। এসব বৈশিষ্ট্য Primate বর্গের প্রাণীদের মধ্যে বিদ্যমান যা মানুষের বৈশিষ্ট্য। এজ এজন্য মানুষ Primate বর্গের প্রাণী।

Explanation:


Sub-Questions:

================================================================================
Question #13 (ID: 757645)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
জীবজগতকে সহজে জানার জন্য ক্যারোলাস লিনিয়াস একটি চমৎকার পদ্ধতি অনুসরণ করেন। জীবজগতকে জানতে তাঁর অনুসরণকৃত পদ্ধতির ভূমিকা ব্যাখ্যা করো।

Options:


Correct Answer: 

Solution:
ক্যারোলাস লিনিয়াস কর্তৃক অনুসরণকৃত পদ্ধতিটি হচ্ছে পারস্পরিক সাদৃশ্য ও বৈসাদৃশ্যের ওপর ভিত্তি করে জীবকে বিভিন্ন দলে বিভক্ত করে শ্রেণিবিন্যাস করা। এর ফলে বিশাল ও বৈচিত্র্যময় জীবজগতকে সহজভাবে অল্প পরিশ্রমে এবং অল্প সময়ে সঠিকভাবে জানা সম্ভব হয়। কারণ এতে একটি দলের একটি জীব সম্পর্কে জানলেই ঐ দলের সমস্ত জীব সম্পর্কে ধারণা পাওয়া যায় এবং অন্যান্য দল থেকে একে আলাদা করা যায়। তাই জীবজগতকে জানতে শ্রেণিবিন্যাসের ভূমিকা অপরিসীম।

Explanation:


Sub-Questions:

================================================================================
Question #14 (ID: 757646)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
শৈবাল হওয়া সত্ত্বেও Nostoc-কে কেন মনেরা রাজ্যের অন্তর্ভুক্ত করা হয়েছে?

Options:


Correct Answer: 

Solution:
শৈবাল প্রোটিস্টা রাজ্যের জীব যারা ক্লোরোফিল ধারণ করে। Nostoc বা নীলাভ সবুজ শৈবালের সালোকসংশ্লেষী বর্ণকণিকা ক্লোরোফিল সাইটোপ্লাজমের পরিধির অংশে বিক্ষিপ্তভাবে ছড়ানো থাকে। এছাড়াও এরা আদিকোষী জীব। অর্থাৎ এদের কোষের নিউক্লিয়াস সুগঠিত নয়। নিউক্লিয়াস নিউক্লিয়ার মেমব্রেন ও নিউক্লিওলাসবিহীন তাই এদেরকে মনেরা রাজ্যে স্থান দেওয়া হয়েছে।

Explanation:


Sub-Questions:

================================================================================
Question #15 (ID: 757647)
--------------------------------------------------------------------------------
Type: সংক্ষিপ্ত | Book: জীববিজ্ঞান | Years:  | Boards:  | Tags: 
--------------------------------------------------------------------------------
Question:
প্রজাতির ধারা বজায় রাখতে জীব বংশবৃদ্ধি করে। অ্যানিমেলিয়া রাজ্যের জীবদের ক্ষেত্রে এই প্রক্রিয়া ব্যাখ্যা করো।

Options:


Correct Answer: 

Solution:
অ্যানিমেলিয়া রাজ্যের প্রাণীরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষের ও স্ত্রী প্রাণীর জননাঙ্গ থেকে হ্যাপ্লয়েড গ্যামেট উৎপন্ন হয় যা নিষেকের মাধ্যমে জাইগোট এবং পরবর্তীতে ভূণ গঠন করে। ভূণ বিকাশকালীন সময়ে ভ্রূণীয় স্তর সৃষ্টি হয়।

Explanation:


Sub-Questions:

