================================================================================
Question #1 (ID: 776826)
--------------------------------------------------------------------------------
Type: সংক্ষিপ্ত | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
শিল্পায়ন কীভাবে বাংলাদেশের সামাজিক পরিবর্তন ঘটিয়েছে?

Options:


Correct Answer: 

Solution:
শিল্পায়ন নানাভাবে বাংলাদেশের সামাজিক পরিবর্তন ঘটিয়েছে। শিল্পায়নের ফলে আমাদের সমাজ জীবনে উচ্চবিত্ত, মধ্যবিত্ত ও নিম্নবিত্ত শ্রেণির উদ্ভব হয়েছে। এদেশের কর্মসংস্থান বৃদ্ধি, অধিকহারে উৎপাদন বৃদ্ধি, মাথাপিছু আয় ও জাতীয় আয় বৃদ্ধির মূলে রয়েছে শিল্পায়ন। শিল্পায়ন নগরায়ণের সৃষ্টি করেছে। এসবের ফলে সামাজিক ব্যবস্থায় পরিবর্তন এসেছে।

Explanation:


Sub-Questions:

================================================================================
Question #2 (ID: 776827)
--------------------------------------------------------------------------------
Type: সংক্ষিপ্ত | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
বিশ্ববিদ্যালয়ের শিক্ষা শেষ করে দীপা একটি বেসরকারি সংস্থায় চাকরি করছে, যেখানে যৌতুকের বিরুদ্ধে নারীদের সচেতন করা হয়। দীপার কর্মকান্ডে সামাজিক পরিবর্তনের কোন উপাদানের প্রভাব লক্ষণীয়? ব্যাখ্যা করো।

Options:


Correct Answer: 

Solution:
দীপার কর্মকান্ডে সামাজিক পরিবর্তনের বিশেষ উপাদান শিক্ষার প্রভাব লক্ষণীয়। সমাজের সদস্যদের মধ্যে শিক্ষার প্রসার সামাজিক পরিবর্তন ঘটায়। উদাহরণ হিসেবে বলা যায়- বাংলাদেশের সমাজে নারী শিক্ষার প্রসার নারীদের অধিকার সচেতন করেছে। যৌতুক আইন, পারিবারিক আইন, নারী উন্নয়ন নীতি প্রভৃতি শিক্ষার ফসল। নারী শিক্ষা নারীকে কর্মমুখী করেছে। এভাবে বিজ্ঞান শিক্ষা, বাণিজ্য শিক্ষা প্রভৃতি সমাজে পরিবর্তন এনেছে।

Explanation:


Sub-Questions:

================================================================================
Question #3 (ID: 776828)
--------------------------------------------------------------------------------
Type: সংক্ষিপ্ত | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
সামাজিক পরিবর্তনে নারীর ভূমিকা ব্যাখ্যা করো।

Options:


Correct Answer: 

Solution:
সমাজ ক্রমাগত পরিবর্তনশীল। আর সমাজের এ পরিবর্তনের ধারায় নারীরা গুরুত্বপূর্ণ ভূমিকা পালন করে। একসময় নারী শুধু গৃহস্থালি কাজের মধ্যেই সীমাবদ্ধ ছিল। কিন্তু এখন নারী শিক্ষার পাশাপাশি বিভিন্ন কর্মক্ষেত্রে নিয়োজিত হচ্ছে। শিক্ষিত নারীরা বিভিন্ন পেশা, যেমন- চিকিৎসা, আইন, শিক্ষকতা, পুলিশসহ বিভিন্ন সরকারি ও বেসরকারি প্রতিষ্ঠানে কাজ করছে। গ্রাম পর্যায়ে নারীরা সরকারি কিংবা বেসরকারি সংস্থা থেকে ঋণ নিয়ে আত্মকর্মসংস্থান সৃষ্টি করছে। নারীদের এসব কার্যক্রম সমাজকে পরিবর্তন করছে। এভাবে সামাজিক পরিবর্তনে নারীরা গুরুত্বপূর্ণ ভূমিকা পালন করছে।

Explanation:


Sub-Questions:

================================================================================
Question #4 (ID: 776829)
--------------------------------------------------------------------------------
Type: সংক্ষিপ্ত | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
বাংলাদেশে শিল্পের ক্রমোন্নতি নারীদের ওপর কীরূপ প্রভাব ফেলছে?

Options:


Correct Answer: 

Solution:
বাংলাদেশে শিল্পের ক্রমোন্নতি নারীর সমাজিক জীবন ও মর্যাদার ক্ষেত্রে প্রভূত পরিবর্তন সাধন করেছে।
শিল্পের প্রসার আজ নারীকে গৃহের সীমিত পরিবেশ থেকে বাইরের কর্মমুখর জগতে টেনে এনেছে। তাছাড়া নারী সমাজের চাকরি, বাড়তি অর্থ উপার্জনের সুযোগ সম্প্রসারিত করেছে। শিক্ষাক্ষেত্রে নারী আগের তুলনায় অনেক বেশি অগ্রসর হয়েছে।

Explanation:


Sub-Questions:

================================================================================
Question #5 (ID: 776830)
--------------------------------------------------------------------------------
Type: সংক্ষিপ্ত | Book: বাংলাদেশ ও বিশ্বপরিচয় | Years:  | Boards:  | Tags: 
--------------------------------------------------------------------------------
Question:
শিল্পায়ন কীভাবে নারীর সামাজিক মর্যাদার পরিবর্তন এনেছে? ব্যাখ্যা করো।

Options:


Correct Answer: 

Solution:
শিল্পায়ন নারীকে আত্মনির্ভরশীল ও শিক্ষিত হওয়ার সুযোগ করে দেওয়ার মাধ্যমে সামাজিক মর্যাদায় পরিবর্তন এনেছে।
একসময় বিশ্বের সব সমাজেই নারীর ভূমিকা শুধু গৃহস্থালি কাজের মধ্যেই সীমাবদ্ধ ছিল। কিন্তু শিল্পের প্রসার নারীকে গৃহের সীমিত পরিবেশ থেকে বাইরের কর্মমুখর জগতে টেনে এনেছে। নারীর শিক্ষা, চাকরি ও বাড়তি উপার্জনের সুযোগ সম্প্রসারিত হয়েছে। শিল্পায়ন নারীর জন্য পুরুষের ওপর নির্ভরশীলতা কমিয়ে আত্মনির্ভরশীল হওয়ার সুযোগ সৃষ্টি করেছে। এভাবে নারীর সামাজিক মর্যাদায় পরিবর্তন এসেছে।

Explanation:


Sub-Questions:

