================================================================================
Question #1 (ID: 719044)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি সালমা। তুমি পাবনা জিলা স্কুলের দশম শ্রেণির শিক্ষার্থী। তোমার বিদ্যালয়ে 'বাংলা নববর্ষ' উপলক্ষ্যে আয়োজিত অনুষ্ঠানমালার বিবরণ দিয়ে প্রধান শিক্ষক বরাবর একটি প্রতিবেদন প্রণয়ন কর।

Options:


Correct Answer: 

Solution:
১৮ এপ্রিল, ২০২৪অধ্যক্ষপাবনা জেলা স্কুল।বিষয়: বাংলা নববর্ষ বরণ উপলক্ষ্যে আয়োজিত অনুষ্ঠানমালা প্রসঙ্গে প্রতিবেদন।জনাব,সম্প্রতি পাবনা জেলা স্কুল অনুষ্ঠিত বাংলা নববর্ষ বরণ সম্পর্কে নিম্নোক্ত প্রতিবেদন পেশ করা হলো-বিগত ১৪ এপ্রিল, ২০২৪ অর্থাৎ পহেলা বৈশাখ ১৪৩১ বিদ্যালয়ে বাংলা নববর্ষ বরণ উপলক্ষ্যে অনুষ্ঠানমালার আয়োজন করা হয়েছিল। এই উপলক্ষ্যে কবিতা আবৃত্তি, রবীন্দ্রসংগীত, নজরুলগীতি, উপস্থিত বক্তৃতা ও বিতর্ক প্রতিযোগিতার আয়োজন করা হয় এবং প্রতিটি বিভাগের জন্য পুরষ্কারের ব্যবস্থা করা হয়েছিল। পুরস্কারের মোট মূল্যমান ছিল পাঁচ হাজার টাকার বই। কবিতা আবৃত্তিতে প্রথম হয়েছে বিদ্যালয়ের দশম শ্রেণির ছাত্রী নীতু, দ্বিতীয় ও তৃতীয় হয়েছে নবম শ্রেণির ছাত্রী ছন্দা ও কৌশিকী। রবীন্দ্রসংগীত ও নজরুলগীতিতে প্রথম হয়েছে অষ্টম শ্রেণির ছাত্রী শম্পা। উপস্থিত বক্তৃতায় প্রথম হয়েছে নবম শ্রেণির ছাত্রী সোনিয়া। বিতর্ক প্রতিযোগিতায় যুগ্মভাবে প্রথমহয়েছে অষ্টম শ্রেণির ছাত্রী ফারিয়া এবং সপ্তম শ্রেণির ছাত্রী দোলন। সবশেষে আয়োজন করা হয়েছিল 'যেমন খুশি তেমন সাজ'। এতে প্রথম পুরস্কার পেয়েছে নবম শ্রেণির ছাত্রী ঋতু। সবকিছুই সমাপ্ত হয়েছে সুশৃঙ্খল আনন্দঘন পরিবেশে।দীপ্ত অরিত্র অভ্রপ্রতিবেদকদশম শ্রেণি, রোল নম্বর-১

Explanation:


Sub-Questions:

================================================================================
Question #2 (ID: 719047)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
বিদ্যালয়ের সাহিত্য ও সাংস্কৃতিক সপ্তাহ সম্পর্কে একটি প্রতিবেদন তৈরি কর।

Options:


Correct Answer: 

Solution:
৮ জুন, ২০২৪প্রধান শিক্ষকলাইসিয়াম স্কুল, ময়মনসিংহ।বিষয়: বার্ষিক সাহিত্য ও সাংস্কৃতিক সপ্তাহ সম্পর্কিত প্রতিবেদন।জনাব,সম্প্রতি সমাপ্ত বিদ্যালয়ের সাহিত্য ও সাংস্কৃতিক সপ্তাহ সম্পর্কে আপনার অবগতির জন্য একটি প্রতিবেদন পেশ করছি-১.. গত ১ জুন থেকে ৭ জুন, ২০২৪ পর্যন্ত বিদ্যালয়ের বার্ষিক সাহিত্য ও সাংস্কৃতিক সপ্তাহ উদ্যাপিত হয়েছে। এতে যে সমস্ত বিষয়ে প্রতিযোগিতা অনুষ্ঠিত হয়েছে তা হলো- বিতর্ক, উপস্থিত বক্তৃতা, নির্ধারিত বক্তৃতা, কবিতা আবৃত্তি, গল্প বলা, রবীন্দ্রসংগীত, নজরুলগীতি, আধুনিক গান, পল্লিগীতি ও ভাওয়াইয়া। সাংস্কৃতিক অনুষ্ঠানের পাশাপাশি শিক্ষার্থীরা অংশগ্রহণ করেছে উচ্চ লাফ, দীর্ঘ লাফ, লৌহ গোলক নিক্ষেপ,বর্শা নিক্ষেপ, সাইকেল দৌড়, ভার উত্তোলন ও দড়ি লাফ২. বিদ্যালয়ের সকল শ্রেণি থেকে ছাত্রছাত্রীরা এসব প্রতিযোগিতায় অংশগ্রহণ করে। সর্বসাকুল্যে এই প্রতিযোগিতায় সকল বিষয়ে অংশগ্রহণকারী প্রতিযোগীর সংখ্যা ছিল ৭০ জন। প্রতিদিন প্রথম আড়াই ঘণ্টা নিয়মিত ক্লাসের পর প্রতিযোগিতা অনুষ্ঠিত হয়েছে। সকল ছাত্রছাত্রী ও শিক্ষক এই প্রতিযোগিতায় উপস্থিত থেকে অংশগ্রহণকারীদের উৎসাহিত করেন।৩. প্রতিযোগিতায় প্রথম, দ্বিতীয় ও তৃতীয় স্থান অধিকারীদের পুরষ্কৃত করার ব্যবস্থা ছিল। পুরস্কার হিসেবে বাছাইকৃত ও প্রয়োজনীয় বইপুস্তক প্রদান করা হয়েছে। পুরষ্কারের মোট মূল্যমান ছিল পাঁচ হাজার টাকা। প্রতিযোগিতায় শ্রেষ্ঠ হয়েছে দশম শ্রেণির ছাত্র সহিদুল ইসলাম ও দ্বিতীয় শ্রেষ্ঠ হয়েছে নবম শ্রেণির ছাত্রী তানিয়া তাসমিন। তাদেরকে বিশেষভাবে পুরষ্কৃত করা হয়েছে।৪. অনুষ্ঠান উদ্বোধন করেছিলেন বরেণ্য কবি নির্মলেন্দু গুণ এবং পুরষ্কার বিতরণী অনুষ্ঠানে পুরস্কার বিতরণ করেন জেলা শিক্ষা অফিসার খলিল আহমেদ চৌধুরী।৫. সাহিত্য-সংস্কৃতি ও ক্রীড়া ক্ষেত্রে বিদ্যালয়ের ছাত্রছাত্রীদের বিপুল উৎসাহ এতে প্রতিফলিত হয়েছে। দর্শকদের উপস্থিতি এবং সুশৃঙ্খলার সঙ্গে অনুষ্ঠানটি খুবই সাফল্যমণ্ডিত হয়েছে।শাহরিয়ার নাফিস সিফাতপ্রতিবেদকদশম শ্রেণি, রোল নম্বর ২

Explanation:


Sub-Questions:

================================================================================
Question #3 (ID: 719050)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি সুমন। মেহেরপুর সরকারি উচ্চ বিদ্যালয়ের দশম শ্রেণির ছাত্র। তোমার বিদ্যালয়ে সম্প্রতি অনুষ্ঠিত বার্ষিক ক্রীড়া ও পুরস্কার বিতরণী অনুষ্ঠান সম্পর্কে প্রধান শিক্ষক বরাবর একখানা প্রতিবেদন লেখ।

Options:


Correct Answer: 

Solution:
বরাবরপ্রধান শিক্ষকমেহেরপুর সরকারি উচ্চ বিদ্যালয়, মেহেরপুর সদর।বিষয়: সম্প্রতি অনুষ্ঠিত বার্ষিক ক্রীড়া ও পুরস্কার বিতরণী অনুষ্ঠান। সম্পর্কে প্রতিবেদন।মহাত্মন,আপনার পত্রের স্মারক নং-১২৬/ক- ২২/১০/২০২৪ইং সূত্রমতে আদিষ্ট হয়ে নিম্নোক্ত প্রতিবেদনটি পেশ করছি।'মহাসমারোহে উদ্যাপিত হয়েছে মেহেরপুর সরকারি উচ্চ বিদ্যালয়ের বার্ষিক ক্রীড়া ও পুরস্কার বিতরণী অনুষ্ঠান।'গত ২২ ফেব্রুয়ারি ২০২৪ মেহেরপুর শহরের প্রাণকেন্দ্রে অবস্থিত মেহেরপুর সরকারি উচ্চ বিদ্যালয়ের বার্ষিক ক্রীড়া প্রতিযোগিতা অনুষ্ঠিত হয়। প্রধান শিক্ষক, ছাত্র-শিক্ষক সমন্বয়ে গঠিত ৭ সদস্যের বার্ষিক ক্রীড়া প্রতিযোগিতা-২০২৪ উদ্যাপন কমিটি, মেহেরপুর সরকারি উচ্চ বিদ্যালয়, মেহেরপুর- এ অনুষ্ঠানের আয়োজন করে। প্রধান অতিথি হিসেবে এই ক্রীড়া প্রতিযোগিতা উদ্বোধন করেন ক্রীড়া প্রতিমন্ত্রী। দিনভর ক্রীড়া প্রতিযোগিতায় উচ্চ লাফ, দীর্ঘ লাফ, দন্ডযোগে লাফ, দৌড়, লৌহ গোলক নিক্ষেপ, বর্শা নিক্ষেপ, চাকতি নিক্ষেপ, ভার উত্তোলন, সাইকেল দৌড়, অন্ধের হাতি দেখাসহ ২১টি বিষয়ে স্কুলের শিক্ষার্থীরা প্রতিদ্বন্দ্বিতা করে। স্কুলে ছাত্র-ছাত্রীদের জন্য পৃথক পৃথক বিষয় নির্ধারিত ছিল। আমন্ত্রিত মহিলা অতিথিদের জন্য 'পিলু পাসিং' এবং পুরুষ অতিথিদের জন্য চোখ বেঁধে হাঁড়ি ভাঙা মজার খেলা অনুষ্ঠিত হয়। স্কুলের বার্ষিক এ ক্রীড়া প্রতিযোগিতায় উপস্থিত ছিলেন জেলা প্রশাসক মহোদয় এবং স্কুলের ছাত্র-শিক্ষক ও অভিভাবকসহ স্থানীয় ক্রীড়ামোদী ব্যক্তিবর্গ। প্রতিযোগীরা সকাল ৯.৩০ থেকে বিকেল ৪.০০টা পর্যন্ত বিভিন্ন বিষয়ে তাদের ক্রীড়া নৈপুণ্য প্রদর্শন করে উপস্থিত দর্শকদের আনন্দ দেয়। বিকেল ৪টা ৩০ মিনিটে মাননীয় প্রধান অতিথি বিজয়ীদের মধ্যে পুরস্কার বিতরণ করেন। এর আগে সংক্ষিপ্ত বক্তৃতায় তিনি শিক্ষার্থীদের সুস্থ দেহ-মন নিয়ে তথ্যপ্রযুক্তির বিশ্বের সাথে তাল মিলিয়ে জ্ঞানের আলোয়-উদ্ভাসিত হয়ে উঠতে এবং দেশের বরেণ্য শিক্ষাবিদ, রাজনীতিবিদদের আদর্শে জীবন গড়ে তোলার আহ্বান জানান। স্কুলের প্রধান শিক্ষকের সভাপতিত্বে অনুষ্ঠিত ক্রীড়া প্রতিযোগিতার সাজসজ্জা ও সার্বিক পরিচালনায় ছিলেন সিনিয়র শিক্ষক জনাব মফিজুন নূর খোকা। পুরস্কার বিতরণ শেষে দেশের সকল শহিদের আত্মার মাগফেরাত কামনা করে বিশেষ মোনাজাত করা হয়। স্থানীয় জিলা স্কুল মসজিদের ইমাম সাহেব এ মোনাজাত পরিচালনা করেন।প্রতিবেদকসুমন, দশম শ্রেণি।

Explanation:


Sub-Questions:

================================================================================
Question #4 (ID: 719053)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর তুমি একটি দৈনিক পত্রিকার নিজস্ব প্রতিবেদক। 'মহান বিজয় দিবস' উদ্যাপন সম্পর্কিত একটি প্রতিবেদন রচনা কর।

Options:


Correct Answer: 

Solution:
মহান বিজয় দিবস উদ্যাপনস্টাফ রিপোর্টার। দৈনিক প্রথম আলো। ঢাকা ॥ ১৭ ডিসেম্বর। গতকাল যথাযোগ্য মর্যাদায় দেশের বিভিন্ন স্থানে মহান বিজয় দিবসউদযাপন হয়েছে। মহান বিজয় দিবস আমাদের জাতীয় জীবনে অত্যন্ত তাৎপর্যপূর্ণ ও গুরুত্ববহ। কারণ ১৯৭১ সালের এই দিনে ত্রিশ লাখ মানুষের জীবন ও প্রায় তিন লাখ নারীর সম্ভ্রমের বিনিময়ে আমরা বিজয় অর্জন করেছি। আমাদের অবিসংবাদী প্রাণপ্রিয় নেতা বঙ্গবন্ধু শেখ মুজিবুর রহমানের বাংলাদেশের স্বাধীনতা ঘোষণায় স্বতঃস্ফূর্ত সাড়া দিয়ে এ দেশের আপামর মানুষ হানাদার সেনাবাহিনীর বিরুদ্ধে নয় মাসব্যাপী যুদ্ধ করে, তাদেরকে পরাজিত করে স্বাধীনতার লাল সূর্য ছিনিয়ে এনেছে। তাই এ দিনটি বেশ আড়ম্বর ও উচ্ছ্বাসের সাথে পালিত হয়। সকাল ৬টায় কামানের তোপ দাগার মাধ্যমে দিনের শুরু হয়। সাভার জাতীয় স্মৃতিসৌধে শহিদদের স্মরণে বিনম্র কৃতজ্ঞতায় অর্পণ করা হয় পুষ্পস্তবক। এরপর প্যারেড গ্রাউন্ডে শুরু হয় সামরিক বাহিনী, বিজিবি, পুলিশ, আনসার ইত্যাদি বাহিনীর বর্ণাঢ্য কুচকাওয়াজ। মহামান্য রাষ্ট্রপতি এতে সালাম গ্রহণ করেন। বিভিন্ন রাজনৈতিক, সামাজিক ও সাংস্কৃতিক সংগঠনের উদ্যোগে ঢাকার বিভিন্ন স্থানে বিভিন্ন অনুষ্ঠানের আয়োজন করা হয়। জাতীয় শহিদ মিনার প্রাঙ্গণে পথনাটক; বাংলা একাডেমি, শিল্পকলা একাডেমিতে আলোচনা ও সাংস্কৃতিক অনুষ্ঠানে বিপুল সংখ্যক দর্শক শ্রোতার সমাগম হয়। জাতীয় ছুটির দিন হলেও সারা দেশের শিক্ষা প্রতিষ্ঠানে 'বিজয় দিবস' উপলক্ষ্যে আলোচনা, স্মৃতিচারণ ও দেশাত্মবোধক গানের অনুষ্ঠান হয়। এছাড়া ঢাকায় সোহরাওয়ার্দী উদ্যান, শাহবাগ চতুর, ধানমণ্ডি লেক চত্বর, বাহাদুর শাহ পার্কে বিভিন্ন অনুষ্ঠানের আয়োজন করা হয়। বাদক দল ঢাকার বিভিন্ন এলাকায় পরিবেশন করে যন্ত্রসংগীত। সব মিলিয়ে ঢাকায় মহান বিজয় দিবস উদযাপিত হয় স্বতঃস্ফূর্তভাবে। তাতে থাকে আনন্দ-বেদনার মিশ্র অনুভূতির গৌরবময় প্রকাশ।'ক'প্রতিবেদক

Explanation:


Sub-Questions:

================================================================================
Question #5 (ID: 719056)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি কবিতা/কবির। তুমি জাতীয় দৈনিক পত্রিকার একজন স্থানীয় প্রতিনিধি। বৃক্ষরোপণের প্রয়োজনীয়তা উল্লেখ করে দৈনিক পত্রিকায় প্রকাশ উপযোগী একটি প্রতিবেদন রচনা কর।

Options:


Correct Answer: 

Solution:
পরিবেশগত ভারসাম্যের জন্য চাই বৃক্ষরোপণনিজস্ব প্রতিবেদক ॥ দৈনিক ইত্তেফাক, ১৮ জুলাই ২০২৪ ॥ পরিবেশ মানবজীবনের জন্য খুবই গুরুত্বপূর্ণ। কারণ পরিবেশ মানুষের জীবনের বিকাশকে ব্যাপকভাবে প্রভাবিত করে। ভালো পরিবেশ ভালো মানুষ তৈরি করে। খারাপ পরিবেশ খারাপ মানুষ তৈরি করে। পৃথিবীতে জীবনের অস্তিত্বের জন্য প্রথম ও প্রধান পূর্বশর্ত হচ্ছে সুস্থ ও প্রশান্ত পরিবেশ। কিন্তু নানাবিধ কারণে পরিবেশ দূষিত হচ্ছে। বেঁচে থাকার জন্য যে সুস্থতার প্রয়োজন পরিবেশ ক্রমেই তা হারিয়ে ফেলেছে। আর পরিবেশের ভারসাম্য রক্ষা করার জন্য প্রয়োজন বৃক্ষ। এ উদ্দেশ্যেই সম্প্রতি বৃক্ষরোপণ সপ্তাহ পালন করা হয়। বৃক্ষরোপণের প্রয়োজন আছে। আমরা জানি, প্রাকৃতিক ভারসাম্যের জন্য দেশের ২৫ শতাংশ বনভূমি আবশ্যক, কিন্তু বাংলাদেশে বর্তমানে আছে মাত্র ১৩ শতাংশ বনভূমি। আমাদের অস্তিত্ব রক্ষার জন্য আমাদের বনায়ন বৃদ্ধি করা উচিত। নইলে আমরা গ্রিনহাউস এফেক্ট-এর করাল গ্রাস থেকে নিজেদেরকে রক্ষা করতে পারব না। বৈজ্ঞানিকদের সমীক্ষায় জানা গেছে যে, গ্রিনহাউসের প্রভাবে বাংলাদেশে ১ মিটার সমুদ্রপৃষ্ঠের উচ্চতা বৃদ্ধি পেতে পারে, আর তাতে উপকূলীয় প্রায় ২২,৮৮৯ বর্গকিলোমিটার বাংলাদেশ পানির নিচে যেতে পারে। তাছাড়া আমাদের প্রাণিজগতের বেঁচে থাকার জন্য প্রয়োজনীয় উপাদান হলো অক্সিজেন। অক্সিজেন আমরা সাধারণত পেয়ে থাকি বৃক্ষ বা বনভূমিথেকে। আমাদের বাংলাদেশের মানুষের জন্য যে পরিমাণ অক্সিজেনের প্রয়োজন, সে পরিমাণ অক্সিজেন মেটানোর মতো বনভূমি বাংলাদেশে নেই। এমতাবস্থায় আমাদের বনভূমি বা উদ্ভিদ থেকে প্রয়োজনীয় অক্সিজেন পাওয়ার সম্ভাবনা নেই। ফলে বনভূমি বাড়ানো একান্ত প্রয়োজন। মোট কথা বৃক্ষরোপণ কর্মসূচিকে সফল করার জন্য আমাদের প্রত্যেকের প্রয়োজন প্রতিবছর গাছ লাগানো এবং রক্ষণাবেক্ষণ করা। ফলে গাছ থেকে আমাদের প্রয়োজন মেটাতে পারব, আমরা গ্রিনহাউস এফেক্টের হাত থেকে নিজেদের রক্ষা করতে এবং পরিবেশগত ভারসাম্য ও প্রাকৃতিক অবক্ষয় থেকে মাতৃভূমিকে রক্ষা করতে পারব।মাসুদ রানাপ্রতিবেদক

Explanation:


Sub-Questions:

================================================================================
Question #6 (ID: 719059)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি কাজল/কাজলী 'মাদককে না বল' শিরোনামে সংবাদপত্রে প্রকাশের উপযোগী একটি প্রতিবেদন তৈরি কর।

Options:


Correct Answer: 

Solution:
সম্পাদকআমাদের সময়১১৮-১২১, তেজগাঁও, ঢাকা।জনাবনিম্নোক্ত জনগুরুত্বপূর্ণ প্রতিবেদনটি আপনার বহুল প্রচারিত পত্রিকায় প্রকাশ করার জন্য বিনীত অনুরোধ করছি।মাদককে না বলমাদকদ্রব্য অত্যন্ত ক্ষতিকারক। এটা কেবল মানুষের দৈহিক স্বাস্থ্যেরই ক্ষতি করে না, মানসিক অবস্থারও দৈন্য ঘটায়। তাছাড়া পারিবারিক ও সামাজিক ভাবমূর্তিও মারাত্মকভাবে ক্ষুণ্ণ করে। কাজেই মাদকে 'না' বলা ছাড়া কোনো উপায় নেই।আমাদের সমাজে মাদকদ্রব্য গ্রহণ করাকে সব সময়ই নিন্দার দৃষ্টিতে দেখা হতো। আর যারা মদক গ্রহণ করত তারা ছিল সমাজের সবচেয়ে ঘৃণিত ব্যক্তি। কিন্তু আজকের দিনে সে অবস্থার পরিবর্তন ঘটেছে। সমাজের প্রভাবশালী, অর্থগৃধু ও স্বার্থপর ব্যক্তিরা অপরাধীদের সাথে হাত মিলিয়ে দেশের প্রত্যন্ত অঞ্চল পর্যন্ত মাদকদ্রব্যের বিস্তার ঘটিয়েছে। যুবসমাজকে স্বপ্নময় জগতের মোহে ফেলে মাদকের ভয়াবহ শিকারে পরিণত করেছে। কিশোর থেকে মধ্যবয়সী পর্যন্ত সমাজের একটা অংশ এখন শুধু মদ-গাঁজা নয়, ফেনসিডিল, হেরোইন, ইয়াবার ভয়ংকর থাবার অসহায় শিকার। মাদকের নেশায় তারা ছিনতাই, অপহরণ, মুক্তিপণ আদায়, এমনকি খুনের মতো জঘন্য অপরাধের সাথে জড়িয়ে পড়ছে।মাদকসেবীরা এখন ভয়ংকর জঙ্গী-সন্ত্রাসী ও দুর্বৃত্তদের হাতের পুতুল। অর্থ ও মাদকদ্রব্যের বিনিময়ে তারা কিশোর-যুবক-মধ্যবয়সীদের নানা জঙ্গী ও সন্ত্রাসী কার্যক্রমে ব্যবহার করছে। কিছু সংখ্যক রাজনৈতিক নেতা-ব্যবসায়ীরাও এখন দেশপ্রেম ও মানবপ্রেম ভুলে দেশের ভবিষ্যৎ নাগরিকদের ধ্বংসের মুখোমুখি দাঁড় করিয়েছে। যুবশক্তির মেধা-মননকে বিপথে চালিত করে নিজেদের সাময়িক ঘৃণ্য স্বার্থকে বড় করে দেখছে।কাজেই দেশ ও জাতির বৃহত্তর-স্বার্থে যুবসমাজকে রক্ষা করার জন্য এবং মানুষের শুভবোধকে ফিরিয়ে আনার জন্য সামাজিক আন্দোলন গড়ে তোলা এখন সময়ের দাবি। পরিবার-সমাজ তথা দেশের শান্তি-শৃঙ্খলা-নিরাপত্তা সংহত রাখার স্বার্থে মাদক আমদানিকারক ব্যবসায়ী, বিক্রেতা ও মাদক-অপরাধী ও মাদকসেবীদের বিরুদ্ধে সচেতন মানুষ এখন সোচ্চার হয়ে উঠছে। মাদককে 'না' বলার এখনই উপযুক্ত সময়। কিছু কিছু, এনজিও, শিক্ষা প্রতিষ্ঠান ও সামাজিক-সাংস্কৃতিক প্রতিষ্ঠান ইতোমধ্যে সেমিনার, মানববন্ধন ও উদ্বুদ্ধকরণ কার্যক্রমের মাধ্যমে মাদককে 'না' বলতে শুরু করেছে। আসুন সবাই মিলে মাদকের বিরুদ্ধে গণসচেতনতা সৃষ্টি করে সামাজিক আন্দোলন গড়ে তুলি এবং মাদকের । বিরুদ্ধে শক্তিশালী অবস্থান তৈরি করে দৃঢ়কণ্ঠে মাদককে 'না' বলি।প্রতিবেদকআসহাবুর রহমানগেন্ডারিয়া, ঢাকা।

Explanation:


Sub-Questions:

================================================================================
Question #7 (ID: 719062)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
তোমার বিদ্যালয়ে সম্প্রতি জঙ্গিবাদ ও সন্ত্রাসবিরোধী সমাবেশ। অনুষ্ঠিত হয়েছে। উক্ত সমাবেশের বিবরণ দিয়ে প্রধান শিক্ষক বরাবরে একটি প্রতিবেদন তৈরি কর।

Options:


Correct Answer: 

Solution:
০৭.০১.২০২৪প্রধান শিক্ষক'খ' উচ্চ বিদ্যালয়।জনাবআপনার পত্র নং ১১, তারিখ ০৩.০১.২০২৪ মোতাবেক বিদ্যালয়ে। 'জঙ্গিবাদ ও সন্ত্রাস বিরোধী সমাবেশ'-এর সচিত্র প্রতিবেদন আপনার সদয় অবগতির জন্য পেশ করছি।জঙ্গিবাদ ও সন্ত্রাস চাই নাআমাদের দেশের মানুষ যুগ যুগ ধরে শান্তিপূর্ণ ও সুখী জীবনযাপন করে আসছে। তারা, কোনো ধরনের সন্ত্রাসী ও জঙ্গিবাদের সঙ্গে পরিচিত ছিল না। কিন্তু কয়েক বছর ধরে সারা দেশেই বিচ্ছিন্নভাবে জঙ্গি হামলা ও সন্ত্রাসী কর্মকাণ্ড ঘটছে। জঙ্গিরা অত্যাধুনিক মারণাস্ত্র দিয়ে মানুষ হত্যা করছে, মানুষের মধ্যে ভীতির সঞ্চার করছে। সেসব এলাকার মানুষ নিরাপত্তাহীনতায় ভুগছে। এসব করছে অল্পসংখ্যক জঙ্গি ও সন্ত্রাসী। কিন্তু সরকারের 'জিরো টলারেন্স' নীতি ও আইনশৃঙ্খলা রক্ষাকারী বাহিনীর তৎপরতা ও সক্রিয়তার কারণে তা অনেকটা স্তিমিত হয়ে পড়েছে। তবে জঙ্গি ও সন্ত্রাসীরা একেবারে থেমে গেছে তা নয়। তাই জনসচেতনতার জন্য প্রয়োজনীয় কর্মকান্ড। অব্যাহত রাখার লক্ষ্যে আমাদের স্কুলের ছাত্র-শিক্ষক-অভিভাবক মিলে সমাবেশের আয়োজন করা হয়েছে। নির্দিষ্ট সময়ের মধ্যেই সবাই স্কুলের সমানের রাস্তায় দুই সারিতে দাঁড়িয়ে সন্ত্রাসবিরোধী স্লোগানসহ ব্যানার নিয়ে মানববন্ধন করে। তারপর রাস্তা অবরোধ করে শুরু হয় সমাবেশ। সমাবেশে প্রধান অতিথি ছিলেন উপজেলা চেয়ারম্যান মহোদয়। সভাপতিত্ব করেন আমাদের স্কুলের সহকারী প্রধান শিক্ষক। সমাবেশের বক্তারা জঙ্গিবাদ ও সন্ত্রাস যে দেশের উন্নয়ন ও শান্তির জন্য অন্তরায় সে সম্পর্কে জনসচেতনতা সৃষ্টির ওপরজোর দেন। প্রধান অতিথি তার বক্তব্যে সরকারের জিরো টলারেন্সের প্রশংসা করে যেকোনো মূল্যে এ এ এলাকাকে জঙ্গিমুক্ত ও সন্ত্রাসমুক্ত রাখা হবে বলে ঘোষণা দেন। সভাপতি তার ভাষণে অভিভাবক, ছাত্র ও শিক্ষকদের এ ব্যাপারে সর্বোচ্চ সতর্ক ও সচেতন থাকার অনুরোধ করে সবাইকে ধন্যবাদ জানিয়ে সমাবেশের সমাপ্তি ঘোষণা করেন।মোস্তাফিজ রানাপ্রতিবেদক

Explanation:


Sub-Questions:

================================================================================
Question #8 (ID: 719064)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মাদকাসক্তি যুবসমাজের অবক্ষয়ের অন্যতম একটি প্রধান কারণ। এ বিষয়ে পত্রিকায় প্রকাশ উপযোগী একটি প্রতিবেদন রচনা কর।

Options:


Correct Answer: 

Solution:
						প্রতিবেদকের নাম: ক			প্রতিবেদনের বিষয় :মাদকাসক্তি যুবসমাজের অবক্ষয়ের অন্যতমপ্রধান কারণ			স্থান: কক্সবাজার			তারিখ: ১৭ জানুয়ারি, ২০২৪			মাদকাসক্তি: যুবসমাজের অবক্ষয়ের প্রধান কারণ'মাদকাসক্তি' বলতে মাদকদ্রব্যের প্রতি তীব্র নেশাকে বোঝায়। এটাকে বলা হয় মরণনেশা। সাধারণত মৃত্যুর পূর্ব মুহূর্ত পর্যন্ত মাদকদ্রব্যের প্রতি মাদকাসক্তদের তীব্র আকর্ষণ কার্যকর থাকে। একবার কেউ এতে আসক্ত হলে এ থেকে বেরিয়ে আসা অত্যন্ত কঠিন। আমাদের দেশের যুবসমাজের একটি অংশ এ মরণনেশায় ব্যাপকভাবে আসক্ত হয়েছে। যারা মাদকদ্রব্য তৈরি ও সরবরাহ করে এবং যারা বাজারজাত করে তারা সবাই আমাদের দেশের যুবসমাজকে ধ্বংস করার ষড়যন্ত্রে লিপ্ত রয়েছে। একসময় গাঁজা, হেরোইন, ফেনসিডিল ব্যাপকভাবে প্রসার লাভ করেছিল। এখন এগুলোর পাশাপাশি সবচেয়ে বেশি প্রসার লাভকরেছে ইয়াবা। নৌপথে বা পাহাড়ি পথেই এসব মাদকদ্রব্য দেশের ভেতরে এনে তা সারা দেশে নানা কৌশলে সরবরাহ করা হয়। এ ব্যবসায়ের সাথে যুক্ত রয়েছে প্রভাবশালী রাজনীতিক, ব্যবসায়ী ও নিম্নশ্রেণির বেকার লোকজন। থাইল্যান্ড, মিয়ানমার থেকে অতি সহজেই বিপুল পরিমাণ ইয়াবা, হেরোইন জাতীয় ভয়ানক মাদকদ্রব্য আমাদের দেশে আসছে। এসব মাদকের ক্রেতাদের একটি বড় অংশ আমাদের সম্ভাবনাময় যুবসমাজ। তারা নেশায় আসক্ত হতে গিয়ে বাবা-মাসহ পরিবারের সবার বিরাগভাজন হচ্ছে, তাদেরকে মারধর করছে, এমনকি হত্যা পর্যন্ত করছে। এছাড়া চুরি, ছিনতাই ও ডাকাতিসহ নানা অপরাধের সাথে যুক্ত হচ্ছে। পত্র-পত্রিকার পাতা উলটালেই এসব খবর নজরে আসে। কক্সবাজার জেলার বহু স্পটেগিয়ে মাদকগ্রহণকারী হিসেবে যুবসমাজকেই বেশি দেখা গেছে। বহু পরিবারে ছেলেদের এমনকি মেয়েদের নিয়েও ঝামেলার শেষ নেই। থানাগুলোর রিপোর্টে মাদকাসক্তদের যে ভয়াবহ চিত্র রয়েছে, তা সত্যিই উদ্বেগজনক। শুধু আইনপ্রয়োগকারী সংস্থা বা বিচার বিভাগ মাদকদ্রব্যের ভয়াবহতা দূর করতে পারবে না। এর জন্য সমাজের সর্বস্তরে ব্যাপক সচেতনতা ও প্রতিরোধ আন্দোলন জরুরি হয়ে উঠেছে।'ক'প্রতিবেদক

Explanation:


Sub-Questions:

================================================================================
Question #9 (ID: 719067)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি রমেশ। পাবনা জিলা স্কুলের দশম শ্রেণির ছাত্র। তোমার বিদ্যালয়ের লাইব্রেরি/পাঠাগার জরিপ করে প্রধান শিক্ষক। বরাবরে একটি প্রতিবেদন তৈরি কর।

Options:


Correct Answer: 

Solution:
১৫ জুন, ২০২৪অধ্যক্ষখুলনা জিলা স্কুল, খুলনাবিষয়: স্কুল লাইব্রেরি জরিপ সম্পর্কিত প্রতিবেদন।জনাব,আপনার দ্বারা আদিষ্ট হয়ে লাইব্রেরি সম্পর্কে একটি পূর্ণাঙ্গ প্রতিবেদনআপনার অবগতির জন্যে পেশ করা হলো-১. স্কুলটি প্রতিষ্ঠার সময়ই লাইব্রেরিটি প্রতিষ্ঠা করা হয়েছিল। স্বল্প পরিসরে লাইব্রেরিটি প্রতিষ্ঠিত হলেও আজও এর সম্প্রসারণ হয়নি। ফলে সংকীর্ণ একটি কক্ষে লাইব্রেরিটি পরিচালিত হচ্ছে, যাতে পড়াশোনার সুন্দর পরিবেশ নেই।২. লাইব্রেরিটিতে প্রয়োজনীয় রইয়ের খুবই অভাব। বিভিন্ন বিষয়ের মোট চার হাজার তিনশ পঁচিশটি বই আছে। তবে অধিকাংশ বইয়ের সাম্প্রতিক সংস্করণ নেই এবং কিছু বই এমন জীর্ণশীর্ণ হয়ে গেছে যে, তা পাঠ করা যায় না। তাছাড়া ছাত্রছাত্রীদের অতীব প্রয়োজনীয় বইয়ের অভাব প্রকট।৩. লাইব্রেরিটিতে প্রয়োজনীয় জনবল নেই। একজন মাত্র গ্রন্থাগারিক প্রতিদিন ৭/৮ শত ছাত্রছাত্রীর বই সরবরাহ করতে গিয়ে হিমশিম খান।8. বই রক্ষণাবেক্ষণের জন্য প্রয়োজনীয় আলমারি ও তাক না থাকায় মেঝের ওপর অনেক বই গাদাগাদি করে রাখা হয়েছে।৫. এমতাবস্থায় লাইব্রেরিটির উন্নয়ন ও ছাত্রছাত্রীদের স্বার্থে নিম্নলিখিত সুপারিশগুলো আপনার নিকট পেশ করছি-ক. স্কুলভবনের অন্য একটি সুপ্রশস্ত কক্ষে লাইব্রেরিটি স্থানান্তর করতে হবে। তাহলে ছাত্রছাত্রীরা উপকৃত হতে পারবে।খ. জরুরি ভিত্তিতে স্কুল লাইব্রেরিতে নতুন নতুন গ্রন্থ সংগ্রহ করতে হবে। বিশেষ করে বিজ্ঞানের সর্বশেষ তথ্য সংবলিত গ্রন্থগুলো ক্রয়ের ব্যবস্থা নিতে হবে।গ. লাইব্রেরির চাহিদামতো জনবল নিয়োগের ব্যাপারে ব্যবস্থা নিতে হবে। শূন্যপদ পূরণের জন্য সংশ্লিষ্ট কর্তৃপক্ষের দৃষ্টি আকর্ষণ করতে হবে।ঘ. লাইব্রেরির জন্য প্রয়োজনীয় আসবাবপত্র সংগ্রহ করতে হবে।ঙ. লাইব্রেরিটি স্কুলের ছাত্রছাত্রীদের একাডেমিক দক্ষতা ও সৃজনশীল প্রতিভা বিকাশে গুরুত্বপূর্ণ ভূমিকা পালন করতেপারে। তাই এর সার্বিক উন্নয়নে যত্নশীল হওয়া প্রয়োজন।রাতুলপ্রতিবেদকদশম শ্রেণি, রোল নম্বর-৩

Explanation:


Sub-Questions:

================================================================================
Question #10 (ID: 719070)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি শিমুল/সায়মা। সিলেট উদয়ন মাধ্যমিক বিদ্যালয়ের শিক্ষার্থী। তোমাদের বিদ্যালয়ে অনুষ্ঠিতব্য বিজ্ঞান মেলার বিবরণ দিয়ে প্রধান শিক্ষক বরাবর একটি প্রতিবেদন তৈরি কর।

Options:


Correct Answer: 

Solution:
প্রধান শিক্ষক'ক' উচ্চ বিদ্যালয়জনাবআপনার স্মারক নং ১/১৫/বি-প্র তারিখ ২৩/১/২০২৪ মোতাবেক বিজ্ঞান মেলার নিম্নোক্ত প্রতিবেদন আপনার সদয় অবগতির জন্য পেশ করছি।'ক' উচ্চ বিদ্যালয়ে বিজ্ঞান মেলাগত ২৪ জানুয়ারি, বুধবার সকাল ১০টা থেকে বিকেল ৫টা পর্যন্ত 'ক' উচ্চ বিদ্যালয়ের মিলনায়তনে এক উদ্ভাবনীমূলক ও মনোজ্ঞ বিজ্ঞান মেলা অনুষ্ঠিত হয়েছে। এতে বাইরে থেকে অংশগ্রহণ করেছে স্থানীয় 'ম' গার্লস হাই স্কুল ও পার্শ্ববর্তী 'গ' উচ্চ বিদ্যালয়ের বিজ্ঞান শিক্ষার্থীরা। তিনটি সারিতে ১০ জন করে খুদে বিজ্ঞানী তাদের উদ্ভাবন প্রদর্শন করে। এ বিজ্ঞান মেলার উদ্বোধন করেন প্রথিতযশা বিজ্ঞানী ও লেখক ড. জাফর ইকবাল। তিনি মেলার প্রতিটি উদ্ভাবন ঘুরে ঘুরে দেখেন, তাদের বর্ণনা শোনেন এবং উৎসাহিত করেন। বিপুল সংখ্যক দর্শনার্থী মেলা ঘুরে ঘুরে দেখেন, খুদে বিজ্ঞানীদের উৎসাহিত করেন এবং মন্তব্য বইতে তাদের মূল্যায়ন তুলে ধরেন। মেলার বিশেষ আকর্ষণ ছিল 'ক' উচ্চ বিদ্যালয়ের মুনির হাবিবের 'বায়ুদূষণ পরিশোধক যন্ত্র', শফিক ইসলামের 'ভূমিকম্প-সংকেত যন্ত্র' যা একঘণ্টা আগেই ভূমিকম্পের সংকেত দেবে, 'ম' গার্লস হাই স্কুলের শাফিয়া খাতুনের 'তেল ছাঁকনি' যা পানির উপর থেকে তেল ছেঁকে নেবে, 'গ' উচ্চ বিদ্যালয়ের মঞ্জুর রাহীর 'খেলনা গাড়ি' যা জলে-স্থলে-শূন্যে চলতে পারে। বিকেল ৫টায় প্রথম, দ্বিতীয় ও তৃতীয় স্থান অধিকারী উদ্ভাবনের খুদে বিজ্ঞানীদের হাতে পুরস্কার তুলে দেন ড. জাফর ইকবাল। তার আগে সংক্ষিপ্ত বক্তব্যে তিনি খুদেবিজ্ঞানীদের প্রশংসা করে ভবিষ্যতে কৃতী বিজ্ঞানী হওয়ার আশাবাদ। ব্যক্ত করেন। প্রথম পুরস্কার পায় শফিক ইসলামের 'ভূমিকম্প সংকেত যন্ত্র', দ্বিতীয় পুরস্কার পায় শাফিয়া খাতুনের 'তেল ছাঁকনি', তৃতীয় পুরস্কার পায় মঞ্জুর রাহীর 'খেলনা গাড়ি'। পুরস্কার দেওয়া হয় পাঁচ হাজার, তিন হাজার ও দুই হাজার টাকা মূল্যের বিজ্ঞান বিষয়ক বই। 'ক' উচ্চ বিদ্যালয়ের প্রধান শিক্ষক ইকবাল মাহমুদের ধন্যবাদ জ্ঞাপনের মাধ্যমে বিজ্ঞান মেলার সমাপ্তি ঘটে।শাহরিয়ার মখদুমপ্রতিবেদক

Explanation:


Sub-Questions:

================================================================================
Question #11 (ID: 719073)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি সুজন/শাহিনা। জাতীয় দৈনিক পত্রিকার কুয়াকাটা প্রতিনিধি। সবুজ সৈকত বেষ্টনী গড়ে তোলার লক্ষ্যে বৃক্ষরোপণ উৎসবের বর্ণনা দিয়ে একটি প্রতিবেদন তৈরি কর।

Options:


Correct Answer: 

Solution:
						প্রতিবেদক : হা. ইসলাম			বিষয় :বৃক্ষরোপণ সপ্তাহ উদযাপন			স্থান : নারান্দিয়া			তারিখ :০১ জুন-০৭ জুন			সময় :সকাল ১০টা			নারান্দিয়ায় বৃক্ষরোপণ সপ্তাহ উদ্যাপননারান্দিয়া ক্লাবের উদ্যোগে সপ্তাহব্যাপী নারান্দিয়ার দুই কিলোমিটারব্যাপী এলাকায় ০১ লাখ বনজ ও ফলদ বৃক্ষের চারা রোপণের পরিকল্পনা নেওয়া হয়। ১ থেকে ৪ জুন পর্যন্ত নারান্দিয়ার সাথে সংযোগকারী চারটি রাস্তার দুপাশে রোপণ করা হয় ৬০ হাজার বনজ বৃক্ষ। সংশ্লিষ্ট রাস্তার দুপাশে বসবাসকারী মানুষ এতে অংশ নেয়। ৫ জুন স্কুল মাঠ ও কলেজ মাঠের চারদিকে এবং খোলা জায়গায় ২০ হাজার বনজ ও কিছু ফলদ বৃক্ষ রোপণ এবং ৬ ও ৭ জুন প্রতিটি বাড়িতে ৫০টি করে ফলদ বৃক্ষ রোপণ করা হয়। গাছের চারাগুলোর মধ্যে রয়েছে সেগুন, মেহগনি, গামার, শিলকড়ই, আম, কাঁঠাল, পেয়ারা, লটকন, নারকেল, তাল ইত্যাদি। এ বৃক্ষরোপণ সপ্তাহের উদ্বোধন করেন স্থানীয় সংসদ সদস্য। তিনি তাঁর বক্তৃতায় নারান্দিয়ার মতো বাংলাদেশের প্রত্যেক এলাকায় প্রত্যেক বাড়িতে বৃক্ষরোপণ করার জন্য জনগণকে বিনীত অনুরোধ জানান। তার সাথে ছিলেন স্থানীয় জেলা প্রশাসক, টাঙ্গাইল ও স্থানীয় গণ্যমান্য ব্যক্তিবর্গ। নারান্দিয়া ক্লাব ও এলাকার জনগণের মধ্যে বিপুল উৎসাহ ও কর্মোদ্দীপনা দেখে স্থানীয় সংসদ সদস্য ও জেলা প্রশাসক সাহেব। তাদের ভূয়সী প্রশংসা করেন।প্রতিবেদক।হা. ইসলাম

Explanation:


Sub-Questions:

================================================================================
Question #12 (ID: 719075)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি আসিফ। 'দৈনিক যুগান্তর' পত্রিকার রাজশাহী প্রতিনিধি। 'অগ্নিকান্ড প্রতিরোধে চাই জনসচেতনতা' শিরোনামে একটি সংবাদ প্রতিবেদন প্রণয়ন কর।

Options:


Correct Answer: 

Solution:
অগ্নিকাণ্ড প্রতিরোধে চাই জনসচেতনতারাজশাহী প্রতিনিধি ॥ দৈনিক যুগান্তর । ১ ফেব্রুয়ারি, ২০২৪। গতকাল জেলার রাজাবাজার এলাকায় এক ভয়াবহ অগ্নিকাণ্ডে দুইশত দোকান পুড়ে ভস্ম হয়ে গেছে এবং আগুনে পুড়ে মারা গেছে পাঁচজন। আহত হয়ে হাসপাতালে চিকিৎসাধীন রয়েছে পঞ্চাশজন। ঘটনার বিবরণে প্রকাশ, শীতের প্রকোপ থেকে রক্ষা পেতে বাজারের কতিপয় মানুষ কাগজ জ্বেলে আগুন পোহাতে গিয়েই এই ভয়াবহ অগ্নিকান্ডের সূত্রপাত ঘটে। ফায়ার সার্ভিসের এক কর্মকর্তা জানান, অসতর্কতাজনিত কারণেই এ দুর্ঘটনা ঘটেছে। গভীর রাতে শীতের প্রকোপ থেকে বাঁচতে গিয়ে শেষপর্যন্ত আগুনে পুড়েই মরতে হলো কয়েকজনকে এবং লক্ষ লক্ষ টাকার সম্পদসহ দোকানপাট পুড়ে ছাই হয়ে গেল অল্প সময়ের মধ্যেই। উক্ত কর্মকর্তা মনে করেন, আগুন পোহানো শেষে জ্বলন্ত আগুন পুরোপুরি না নিভিয়েই তারা চলে যায় যার যার ঘরে। ফলে ছাইচাপা আগুনে বাতাস লেগে আগুন ছড়িয়ে পড়ে পাশের শুকনো বাঁশের বেড়ায়। তারপর দেখতে দেখতেই সমগ্র বাজার এলাকায় ছড়িয়ে পড়ে আগুনের লেলিহান শিখা এবং মুহূর্তেই পুড়ে ছাই হয়ে যায় বাজারের সব দোকান। কয়েকজন মানুষের অসতর্কতাই ভয়াবহ পরিণাম ডেকে আনে রাজাবাজারের। মূলত ঘরে-বাইরে আমাদের মুহূর্তের অসচেতনতাই ভয়াবহ ধ্বংসের মুখোমুখি দাঁড় করিয়ে দেয়। সুতরাং অগ্নিকাণ্ড প্রতিরোধে চাই জনসচেতনতা। গ্যাসের চুলা কিংবা কাঠের চুলা যাই হোক না কেন, পুরোপুরি না নিভিয়ে অন্যত্র যাওয়া উচিত নয়। এমনকি বৈদ্যুতিক ফ্যান ও বাতিও সতর্কতার সঙ্গে ব্যবহার করা উচিত। যেখানে সেখানে দিয়াশলাইয়ের জ্বলন্ত কাঠ কিংবা জ্বলন্ত বিড়ি-সিগারেটের। গোড়া ফেলা উচিত নয়। এ ব্যাপারে আমাদের সবাইকেই সচেতন হতে হবে। জনসচেতনতাই অগ্নিকাণ্ড প্রতিরোধের পূর্বশর্ত।আসিফ ইকবালরাজশাহী প্রতিনিধি।

Explanation:


Sub-Questions:

================================================================================
Question #13 (ID: 719078)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি তাপস/অহনা। 'খাদ্যে ভেজালের কারণ ও প্রতিকার' শিরোনামে সংবাদপত্রে প্রকাশের জন্য একটি প্রতিবেদন তৈরি কর।

Options:


Correct Answer: 

Solution:
স্বাস্থ্যকর পৃথিবীতে অস্বাস্থ্যের অণুজীব- 'খাদ্যে ভেজাল'নিজস্ব প্রতিবেদক, নারায়ণগঞ্জ । ২৮ সেপ্টেম্বর, ২০২৪: বর্তমান সময়ে মানুষের সৃষ্টি করা যতগুলো বৃহৎ সমস্যা রয়েছে, খাদ্যে ভেজাল মেশানো সেগুলোর মধ্যে অন্যতম। ভেজাল মিশ্রিত খাদ্য গ্রহণের ফলে মানুষের শরীরে ক্ষতিকারক রাসায়নিক উপাদান প্রবেশ করে। ফলে নতুন নতুন রোগের আবির্ভাব হচ্ছে এবং নিত্যনতুন দুর্ভোগে মানুষ নিয়মিত জড়িয়ে যাচ্ছে।খাদ্যকে বেশিদিন টাটকা রাখা, ফল অথবা সবজির ত্বক উজ্জ্বল রাখা, পচনশীল বস্তুর পচন রোধ করা, তৈরিকৃত খাদ্যে ঔজ্জ্বল্য সৃষ্টি করা ও লোভনীয় ঘ্রাণের সৃষ্টি করা, মানুষকে বিশেষ খাদ্যবস্তুর প্রতি আকর্ষণ করা ইত্যাদি কারণে মূল বস্তুর সাথে রাসায়নিক বস্তুর সংমিশ্রণ ঘটানোই হচ্ছে খাদ্যে ভেজাল মেশানো। আমাদের সমাজের মানবতাহীন কিছু মুনাফাখোর ব্যক্তি অতি লাভের আশায় প্রাকৃতিক গুণসম্পন্ন খাদ্যে ভেজালের অনুপ্রবেশ ঘটাচ্ছে। ফরমালিন, বিভিন্ন ধরনের রাসায়নিক দ্রব্য, রং, পাথর, ইটের গুঁড়া, সুগন্ধি ইত্যাদি দ্বারা খাদ্যকে তারা ভেজাল খাদ্যে রূপান্তরিত করে। এছাড়া মেয়াদোত্তীর্ণ খাদ্যকে পুনঃপ্রক্রিয়াজাতকরণের মাধ্যমেও ভেজাল খাদ্যের সৃষ্টি করা হয়।মানুষের শরীর প্রাকৃতিক খাদ্য গ্রহণে অভ্যন্ত। ভেজাল মিশ্রিত খাদ্য যখন শরীরে প্রবেশ করে, তখন শরীরের স্বাভাবিক প্রক্রিয়া ব্যাহত হয়। ভেজাল অংশ শরীরের রক্ত, পেশিকলা, যোজককলা, তন্তুকলা, পরিপাকযন্ত্র, শ্বসন প্রক্রিয়া, রেচন প্রক্রিয়া ইত্যাদিকে ক্ষতিগ্রস্ত করে। এবং শরীরের শ্বেত রক্তকণিকার ক্ষতিসাধনের মাধ্যমে স্বাভাবিক রোগপ্রতিরোধ ক্ষমতা নষ্ট করে। নিত্যনতুন উপায়ে নতুন নতুন ধরনের রাসায়নিক দ্রব্য খাদ্যে মেশানোর ফলে মানুষের শরীরে নতুন। ধরনের নতুন নামের রোগের সৃষ্টি হচ্ছে। অসচেতন মানুষ এসব রোগকে হয়তো দৈবের অভিশাপ হিসেবে চিহ্নিত করছে, কিন্তু এসবের জন্য মূলত খাদ্যে ভেজালের অনুপ্রবেশই দায়ী।বর্তমান বিশ্বকে তথা আমাদের দেশ ও সমাজকে বাঁচাতে হলে খাদ্যে ভেজাল নির্মূল করা একান্ত জরুরি। আর এজন্য রাষ্ট্রের উপর মহল থেকে সমাজের সাধারণ মানুষ পর্যন্ত সকলকে সচেতন হতে হবে। খাদ্যসংক্রান্ত প্রতিষ্ঠান বিএসটিআই-এর জন্য বিভিন্ন পদক্ষেপ নিতে। পারে। যেমন- স্বল্পসময়ে প্রাপ্ত তথ্যের ভিত্তিতে অভিযান পরিচালনাকারী ফল আমদানিকারী প্রতিষ্ঠানগুলোর বিক্রয় কেন্দ্র, বড় বড় বাজার ও আড়তের পাশে পরীক্ষাগার স্থাপন, খাদ্য প্রক্রিয়াজাতকারী এলাকায় গোয়েন্দা নিয়োগ, ভেজাল মিশ্রণকারী ব্যক্তি। ও প্রতিষ্ঠানের বিরুদ্ধে দৃষ্টান্তমূলক শাস্তির ব্যবস্থা ইত্যাদি। এছাড়া মিডিয়া বিভিন্ন বিজ্ঞাপন ও ডকুমেন্টারি তৈরি করে গণসচেতনতার সৃষ্টি করতে পারে। বাংলাদেশে যদি প্রত্যেকে ব্যক্তিগতভাবে ভেজাল খাদ্যের বিরুদ্ধে সোচ্চার হয় এবং প্রত্যেকে তার পাশের মানুষকে সচেতন করে, তবে ভেজাল খাদ্যের মূলোৎপাটন অবশ্যই সম্ভব।'ক'প্রতিবেদক

Explanation:


Sub-Questions:

================================================================================
Question #14 (ID: 719082)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি বকুল/রিফাত/মাইশা। 'দৈনিক সমকাল'/'প্রথম আলো' পত্রিকার স্টাফ রিপোর্টার। দ্রব্যমূল্য বৃদ্ধির ওপর একটি প্রতিবেদন তৈরি কর।

Options:


Correct Answer: 

Solution:
দ্রব্যমূল্যের ঊর্ধ্বগতি: জনজীবন বিপর্যস্তস্টাফ রিপোর্টার 'দৈনিক যুগান্তর' ঢাকা। ১৭ আগস্ট, ২০২৪: জীবজগতের প্রতিটি জীব তথা প্রাণীকেই খেয়েপরে জীবনধারণ করতে হয়। মানুষ জন্মের পর থেকেই বাঁচার তাগিদে তার প্রয়োজনীয় দ্রব্য স্থিতি করতে শিখেছে। সভ্যতার অগ্রগতি হয়েছে আর দ্রব্যের প্রয়োজনীয়তাও বৃদ্ধি পেয়েছে। মানুষের মৌলিক চাহিদাগুলোকে পণ্ডিত মানুষেরা বিভিন্ন ভাগে ভাগ করে দেখিয়েছেন। খাদ্য, বস্ত্র, বাসস্থান, চিকিৎসা ও শিক্ষা মোটামুটি পাঁচ ভাগে চাহিদাগুলোকে ভাগ করা হয়েছে। আর এ চাহিদাগুলো পূরণের জন্য প্রয়োজনীয় দ্রব্যই হচ্ছে নিত্যপ্রয়োজনীয় দ্রব্য। যা না হলে মানুষের একদণ্ডও চলে না। তাহলে খুব সহজেই অনুমেয় এর কোনো একটি দ্রব্যের মূল্য যদি ক্রেতার সাধ্যের বাইরে চলে যায় তাহলে তার জীবন অনেকাংশে বিপর্যস্ত হয়ে পড়ে। বর্তমানে বাংলাদেশের প্রেক্ষাপটের দিকে একটু সচেতন দৃষ্টি নিক্ষেপ করলেই দেখা যায় নিত্যপ্রয়োজনীয় দ্রব্যের কী রকম ঊর্ধ্বগতি। খাওয়া-পরার জন্য ব্যবহৃত প্রতিটি দ্রব্যসামগ্রীর দাম হু হু করে বেড়ে চলেছে। সাধারণ মানুষের ক্রয়ক্ষমতার বাইরে অবস্থান করছে দ্রব্যের মূল্য।এখন প্রশ্ন হচ্ছে কেন দ্রব্যের এ মূল্য বৃদ্ধি। খুব সহজেই এর কারণগুলোকে চিহ্নিত করা যায়। ব্যবসায়ী শ্রেণির মুনাফালোভী মনোভাবকেই এর জন্য দায়ী করা যায়। এছাড়া আরও ছোট ছোট কিছু কারণ রয়েছে, তবে সেগুলো গৌণ। মজুতদাররা দ্রব্য গুদামজাত করে বাজারে পণ্যের কৃত্রিম সংকট সৃষ্টির মাধ্যমে দ্রব্যের মূল্য বৃদ্ধি করে। সাধারণ মানুষের ক্রক্ষমতার বাইরে চলে গেল কি না সেদিকে তাদের খেয়াল খুব কমই। তাদের ধারণা যেহেতু দ্রব্যটি মানুষের প্রধান মৌলিক চাহিদা পূরণে সক্ষম সেহেতু যেকোনো উপায়ে দ্রব্যটি তারা ক্রয় করতে বাধ্য। দ্রব্যমূল্যের এ ঊর্ধ্বগতিতে কেবল মজুতদার শ্রেণি নয়; বিভিন্ন এনজিও, সাম্রাজ্যবাদী চক্র ও পুঁজিপতি শ্রেণিরও হাত রয়েছে। দ্রব্যমূল্য বৃদ্ধির আর একটি কারণ হচ্ছে-সরকারি চাকরিজীবীদের মহার্ঘ ভাতা বৃদ্ধি। সরকারি চাকরিজীবীরা যে. হারে মহার্ঘভাতা পেয়ে থাকেন দ্রব্যের মূল্য সে হারে না বেড়ে বরং জ্যামিতিক হারে বাড়তে থাকে। ফলে তাদের মহার্ঘভাতা বৃদ্ধি কেবলস্বপ্নের জাল বোনার মতো। তাছাড়া বেসরকারি বা আধা সরকারি চাকরিজীবীরা এ সুবিধা থেকে বঞ্চিত। ফলে বাজারে গেলেই তাদের নাভিশ্বাস ওঠে। তাই সরকার, সচেতন শ্রেণি ও সর্বস্তরের জনসাধারণের উচিত এর প্রতিকারের জন্য আশু পদক্ষেপ গ্রহণ করা। পৃথিবীর বিভিন্ন দেশের দিকে তাকালেই দেখা যায়, যে দেশেই দ্রব্যমূল্যের ঊর্ধ্বগতি হয়েছে সে দেশেই এর বিরুদ্ধে আন্দোলন হয়েছে, মানুষ বিক্ষোভ প্রদর্শন করেছে। তাই মুনাফালোভী, দুর্নীতিবাজ কালোবাজারি-ব্যবসায়ী শ্রেণি, ঘুষখোর কর্মকর্তাদের চিহ্নিত করতে হবে। আন্তর্জাতিক বাজারের সাথে সংগতি রেখে পণ্যের মূল্য নির্ধারণ করতে হবে। পণ্যের মান নিয়ন্ত্রণ করতে হবে, মুদ্রাস্ফীতি কমিয়ে আনতে হবে। সাম্রাজ্যবাদী মুনাফাচক্রকে রোধ করতে হবে। তাহলেই দ্রব্যের মূল্য হ্রাস পাবে। জনমনে হতাশা, ক্ষোভ দূর হয়ে শান্তি ফিরে আসবে। বাজারে পণ্যের মূল্য নির্ধারণে ভারসাম্য বজায় রাখার মাধ্যমে জনমানসের চাহিদা পূরণ নিশ্চিত করতে হবে। আর এ ব্যাপারে বাস্তব পদক্ষেপ গ্রহণের জন্য সদাশয় সরকারের সুদৃষ্টি আকর্ষণ করছি।আ. হ. ম. কামালপ্রতিবেদক

Explanation:


Sub-Questions:

================================================================================
Question #15 (ID: 719085)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি ইশতিয়াক, মির্জাপুর উচ্চ বিদ্যালয়ের দশম শ্রেণির শিক্ষার্থী। 'বিশ্ব পরিবেশ দিবস' উদযাপন উপলক্ষ্যে পরিষ্কার-পরিচ্ছন্নতা অভিযানের বিবরণ দিয়ে প্রধান শিক্ষক বরাবর একটি প্রতিবেদন তৈরি কর।

Options:


Correct Answer: 

Solution:
বিশ্ব পরিবেশ দিবস১৫ জুন, ২০২৪প্রধান শিক্ষক,মির্জাপুর উচ্চ বিদ্যালয়।বিষয়: 'বিশ্ব পরিবেশ দিবস' উদযাপন উপলক্ষ্যে পরিষ্কার-পরিচ্ছন্নতা অভিযান প্রসঙ্গে প্রতিবেদন।জনাব,সম্প্রতি মির্জাপুর উচ্চ বিদ্যালয়ে 'বিশ্ব 'পরিবেশ দিবস' উদযাপন উপলক্ষে পরিষ্কার-পরিচ্ছন্নতা অভিযান পরিচালিত হয়েছে। এ সম্পর্কে। যে প্রতিবেদন চাওয়া হয়েছে (আদেশ নং ম.স.ক ই/৩০(৪) ২০২৪ তা নিম্নে পেশ করা হলো-৫ জুন বিশ্ব পরিবেশ দিবস। জাতিসংঘ ঘোষিত এ দিবসটি আন্তর্জাতিকভাবে সমগ্র বিশ্বে প্রতিবছর পালিত হয়ে আসছে। আমাদের বাংলাদেশও অত্যন্ত গুরুত্বের সঙ্গে দিবসটি পালন করে থাকে। একটি আদর্শ শিক্ষাপ্রতিষ্ঠান হিসেবে মির্জাপুর উচ্চ বিদ্যালয়ও দিবসটির গুরুত্ব ও তাৎপর্য উপলব্ধি করে প্রতিবছরের মতো এবারও যথাযথভাবে পালনের লক্ষ্যে নানা কর্মসূচি পালন করেছে। এর মধ্যে উল্লেখযোগ্য হলো পরিষ্কার-পরিচ্ছন্নতা অভিযান পরিচালনা করা।আমরা জানি যে, পরিবেশ মানবজীবনের জন্য খুবই গুরুত্বপূর্ণ। পরিবেশ মানুষের জীবনের বিকাশকে ব্যাপকভাবে প্রভাবিত করে। ভালো পরিবেশ ভালো মানুষ তৈরি করে। খারাপ পরিবেশ খারাপ মানুষ তৈরি করে। পৃথিবীতে জীবনের অস্তিত্বের জন্য প্রথম ও প্রধান পূর্বশর্ত হচ্ছে নির্মল ও প্রশান্ত পরিবেশ। কিন্তু নানাবিধ কারণে পরিবেশ দূষিত হচ্ছে। বেঁচে থাকার জন্য যে সুস্থতার প্রয়োজন পরিবেশ ক্রমেই তা হারিয়ে ফেলেছে। তাই পরিবেশের ভারসাম্য রক্ষায় সবারই সচেতন হওয়া প্রয়োজন। এ দিকটির প্রতি লক্ষ রেখেইএবার 'বিশ্ব পরিবেশ দিবস' উদযাপন উপলক্ষে আমাদের বিদ্যালয়ে। পরিষ্কার-পরিচ্ছন্নতা অভিযানের আয়োজন করা হয়েছে। যাতে ছাত্র-ছাত্রীরা তাদের পরিবেশকে পরিচ্ছন্ন ও দূষণমুক্ত রাখতে সচেষ্ট ও সক্ষম হয়।বিষয়টি গুরুত্ব ও তাৎপর্য অনুধাবন করে ছাত্রছাত্রীরা স্বতঃস্ফূর্তভাবেই পরিষ্কার-পরিচ্ছন্নতা অভিযানে ঝাঁপিয়ে পড়ে এবং শপথ গ্রহণ করে নিজেদের বাড়িঘরসহ আশপাশের পরিবেশ পরিচ্ছন্ন রাখার। সার্বিক বিবেচনায় এ কথা নিঃসন্দেহে বলা যায় যে, অত্যন্ত আনন্দঘন ও সুশৃঙ্খলভাবেই এবারের বিশ্ব পরিবেশ দিবসে আয়োজিত পরিষ্কার-পরিচ্ছন্নতা অভিযান সাফল্যজনকভাবে সুসম্পন্ন হয়েছে।ইশতিয়াক আহমেদপ্রতিবেদকদশম শ্রেণি, রোল নম্বর ১।

Explanation:


Sub-Questions:

================================================================================
Question #16 (ID: 719087)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি নাজিম/নাজমা। তুমি একটি জাতীয় দৈনিকের। স্থানীয় প্রতিনিধি। জনসচেতনতা সৃষ্টির লক্ষ্যে 'ডেঙ্গুর ভয়াবহতা ও আমাদের করণীয়' শিরোনামে পত্রিকায় প্রকাশ উপযোগী একটি প্রতিবেদন রচনা কর।

Options:


Correct Answer: 

Solution:
ডেঙ্গুর ভয়াবহতা ও আমাদের করণীয়বরিশাল প্রতিনিধি ॥ দৈনিক সত্যবাণী ॥ ৭ ফেব্রুয়ারি, ২০২৪ ॥ বাংলাদেশে মাঝেমধ্যেই দেখা দেয় ডেঙ্গুজ্বরের ভয়াবহ প্রাদুর্ভাব। কখনো কখনো এই জ্বর মহামারিরূপে দেখা দেয়। তবে সাম্প্রতিককালে সবচেয়ে ভয়ংকর আতঙ্ক হিসেবে দেখা দিয়েছে ডেঙ্গুজ্বর। এই মহামারি জ্বরে ঢাকাসহ সমগ্র দেশে মৃত্যুবরণ করেছে অনেক মানুষ। সারা দেশে মানুষের মনে ছড়িয়ে পড়েছে ডেঙ্গুজ্বরের আতঙ্ক। এর ভয়ে ঢাকার অনেক স্কুল-কলেজ বন্ধ করে দেওয়া হয়েছে। বিশ্বস্বাস্থ্য সংস্থার হিসাব অনুযায়ী ১৯৯৬ সালে গোটা বিশ্বে ডেঙ্গুজ্বরে আক্রান্ত হয়েছিল প্রায় দুই কোটি মানুষ।ডেঙ্গু এডিস মশাবাহিত ভাইরাসজনিত একধরনের তীব্র জ্বর। ডেঙ্গু সাধারণত দুই ধরনের হয়ে থাকে। যেমন- ক্লাসিক্যাল ডেঙ্গুজ্বর ও হেমোরেজিক ডেঙ্গুজ্বর। ডেঙ্গু দুই প্রজাতির স্ত্রী মশা দ্বারা ছড়ায়। এর একটি হচ্ছে এডিস এজিপটাই ও অন্যটি এডিস এলকোপিপটাস। এডিস এজিপটাই স্ত্রী মশা কোনো ব্যক্তিকে কামড় দিলে সেই মশাটিও ডেঙ্গুজ্বরের জীবাণুবাহী মশায় পরিণত হয়। এরা দিনের বেলায় কামড়ায়। এই মশা ডিম পাড়ে প্রাকৃতিক ও কৃত্রিম পাত্রের পানিতে যেমন- ফুলদানি, ফুলের টব, হাঁড়ির ভাঙা অংশ, পরিত্যক্ত টায়ার, মুখ খোলা পানির ট্যাংক, জলকাদা, ডাবের খোসা ইত্যাদিতে। সাধারণত ডেঙ্গুজ্বরে আক্রান্ত হলে মাসংপেশি ও হাড়ে প্রচণ্ড ব্যথা হয়। দেহের তাপমাত্রা ১০৪ থেকে ১০৫ ডিগ্রিতে উঠে যায়। মাথা ও চোখের মাংসপেশি ব্যথা, বমি বমি ভাব, বিষণ্ণতার ছাপ এবং দেহে এক ধরনের ফুসকুড়ি ওঠে। কখনো কখনো মাংসপেশির খিচুনিতে রোগী অজ্ঞান হয়ে পড়ে। শিশু-কিশোররা এ জ্বরে আক্রান্ত হয় বেশি।ভয়াবহ ডেঙ্গুজ্বরের কোনো চিকিৎসা নেই। নেই প্যাটেন্টকৃত কোনো ওষুধ। উপসর্গ দেখে চিকিৎসা করতে হয়। রোগীকে পুরোপুরি বিশ্রামে রেখে চিকিৎসার ব্যবস্থা গ্রহণ করতে হয়। মারাত্মক উপসর্গ দেখা দিলে রোগীকে হাসপাতালে ভর্তি করতে হয়। জ্বর কমানোর জন্য প্যারাসিটামল জাতীয় ওষুধ ব্যবহার করা হয়। তবে এসপিরিন বা এ জাতীয় ওষুধ ব্যবহার করা উচিত নয়। রোগীকে সার্বক্ষণিক পর্যবেক্ষণের মাধ্যমে প্যাথলজিক্যাল পরীক্ষার ফলাফলের ওপর নির্ভর করে চিকিৎসা করতে হবে। মারাত্মক আক্রান্ত রোগীর ক্ষেত্রে পানিস্বল্পতা এবং রক্তক্ষরণের চিকিৎসার জন্য আইভি স্যালাইন বা রক্ত সঞ্চালনের প্রয়োজন হতে পারে। তবে এডিস মশা যেহেতু ডেঙ্গুজ্বরের বাহক, তাই বাহক মশা দমন করাই ডেঙ্গুজ্বর প্রতিরোধের প্রধান উপায়। এক্ষেত্রে আমাদের করণীয় হলো-বাসগৃহে ফুলের টব, পরিত্যক্ত টায়ার, ডাবের খোসা ইত্যাদিতে জমে থাকা পানি পরিষ্কার-পরিচ্ছন্ন রাখা। দিনের বেলায় মশারি ব্যবহার করা। অর্থাৎ রোগ ছড়ানোর আগেই এডিস মশা নির্মূল করে ডেঙ্গুজ্বর প্রতিরোধের ব্যবস্থা গ্রহণ করা। স্কুল-কলেজের ছাত্র-শিক্ষক এবং অভিভাবকসহ দেশের আপামর জনগণ সচেতন হলেই ভয়াবহডেঙ্গুজ্বর প্রতিরোধ সম্ভব।নাজিম/নাজমা: স্থানীয় প্রতিনিধি

Explanation:


Sub-Questions:

================================================================================
Question #17 (ID: 719091)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর, তুমি রাহাত/বিজয়/বিজয়া। তুমি খুলনা জিলা/বগুড়া। জিলা স্কুলের দশম শ্রেণির ছাত্র। তোমার বিদ্যালয়ে স্বাধীনতা দিবস উপলক্ষে আয়োজিত অনুষ্ঠানের বিবরণ দিয়ে প্রধান শিক্ষক বরাবর একটি প্রতিবেদন প্রণয়ন কর।

Options:


Correct Answer: 

Solution:
২৭ মার্চ, ২০২৪প্রধান শিক্ষকখুলনা জিলা স্কুলবিষয়: বিদ্যালয়ে স্বাধীনতা দিবস উপলক্ষ্যে উদ্যাপিত অনুষ্ঠানমালার প্রতিবেদন।জনাব,গত ২৬ মার্চ বিদ্যালয়ে উদ্যাপিত স্বাধীনতা দিবস সম্পর্কে যে প্রতিবেদন চাওয়া হয়েছে তা নিম্নে পেশ করা হলো:২৬ মার্চ আমাদের জাতীয় জীবনে এক গুরুত্বপূর্ণ অধ্যায়। এ দিন বাঙালি জীবনে আনন্দের জোয়ার বয়ে যায়। কারণ ২৬ মার্চ আমাদের 'স্বাধীনতা দিবস'। গত ২৬ মার্চ, ২০২৪ আমাদের বিদ্যালয়ে 'স্বাধীনতা দিবস' উপলক্ষ্যে এক জমকালো অনুষ্ঠানের আয়োজন করা হয়। এ উপলক্ষ্যে কবিতা রচনা ও পাঠ, প্রবন্ধ লিখন, কবিতা আবৃত্তি, দেশাত্মবোধক গান, রবীন্দ্রসংগীত, নজরুলগীতি, উপস্থিত বক্তৃতা, নির্ধারিত বক্তৃতা ও বিতর্ক প্রতিযোগিতার আয়োজন করা হয়। প্রতিটি বিষয়ের ওপর প্রথম ও দ্বিতীয় স্থান প্রাপ্তদের জন্য সম্মানজনক পুরস্কারের ব্যবস্থা করা হয়। এছাড়া মহান স্বাধীনতাযুদ্ধে অংশগ্রহণকারী বীর মুক্তিযোদ্ধাদের সংবর্ধনা দেওয়া হয় এবং পুরস্কৃত করা হয়। পুরস্কারের মোট মূল্যমান ছিল দশ হাজার টাকার বই।বইগুলো ছিল আমাদের মুক্তিযুদ্ধ ও জাতীয় চেতনার জাগরণ হয় এ ধরনের। কবিতা রচনায় ও প্রবন্ধ রচনায় যথাক্রমে প্রথম ও দ্বিতীয় হয় দশম শ্রেণির ছাত্রী আঁখি। প্রবন্ধ রচনায় প্রথম হয় অষ্টম শ্রেণির ছাত্র পলাশ এবং কবিতা রচনায় দ্বিতীয় হয় নবম শ্রেণির ছাত্র তৌফিক। প্রত্যেক শ্রেণির ছাত্রছাত্রীরাই কোনো না কোনো বিষয়ে পুরস্কার পেয়েছে। অনুষ্ঠান সুশৃঙ্খলভাবে আনন্দঘন পরিবেশে সম্পন্ন হয়।'ক'প্রতিবেদক

Explanation:


Sub-Questions:

================================================================================
Question #18 (ID: 719093)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে করো, তুমি ফারহিন। 'দৈনিক আলোর বার্তা' পত্রিকার বগুড়া জেলা প্রতিনিধি। তোমার জেলার গাবতলি উচ্চ বিদ্যালয়ে অনুষ্ঠিত 'শহিদ দিবস ও আন্তর্জাতিক মাতৃভাষা দিবস' উদযাপন সম্পর্কে সংবাদ প্রতিবেদন প্রণয়ন করো।

Options:


Correct Answer: 

Solution:
২৪ এপ্রিল, ২০২৪প্রধান শিক্ষক,গাবতলি উচ্চ বিদ্যালয়, বগুড়া।বিষয়: আন্তর্জাতিক মাতৃভাষা দিবস উপলক্ষ্যে আয়োজিত অনুষ্ঠানমালা প্রসঙ্গে পূর্ণাঙ্গ প্রতিবেদন।জনাব,সম্প্রতি বিদ্যালয়ে অনুষ্ঠিত আন্তর্জাতিক মাতৃভাষা দিবস উদ্যাপন, অনুষ্ঠান সম্পর্কে যে প্রতিবেদন চাওয়া হয়েছে (আদেশ নং ন. স. ক ই/২৯(৪) ২০২৪) তা নিচে পেশ করা হলো-২১শে ফেব্রুয়ারি আমাদের জাতীয় জীবনের এক উল্লেখযোগ্য দিন।এদিন বাঙালি জীবনের এক দাবি আদায়ের দিন। কারণ এদিনে আমাদের প্রিয় মাতৃভাষাকে রাষ্ট্রভাষার মর্যাদাদানের জন্য আমাদের ভাইয়েরা বুকের তাজা রক্ত রাজপথে ঢেলে দিয়েছেন। বর্তমানে সারা বিশ্বে এটি 'আন্তর্জাতিক মাতৃভাষা দিবস' হিসেবে উদ্যাপিত হচ্ছে। এ দিবসকে স্মরণীয় করে রাখতে প্রতিবছর এ বিদ্যালয়ে মনোজ্ঞ সাংস্কৃতিক অনুষ্ঠান করা হয়। এ বছরও তাই হয়েছে। এ উপলক্ষ্যে কবিতা রচনা ও পাঠ, প্রবন্ধ লিখন, কবিতা আবৃত্তি, দেশাত্মবোধক গান, রবীন্দ্রসংগীত, নজরুলগীতি, উপস্থিত বক্তৃতা, নির্ধারিত বক্তৃতা ও বিতর্ক প্রতিযোগিতার আয়োজন করা হয়। একটি বিষয়ের ওপর প্রথম ও দ্বিতীয় স্থান প্রাপ্তদের জন্য সম্মানজনক পুরস্কারের 'ব্যবস্থা করা হয়। অনুষ্ঠানে বিজয়ীদের বই দিয়ে পুরস্কৃত করা হয়। পুরস্কারের মোট মূল্য ২০,০০০/= (বিশ হাজার) টাকা। এছাড়া অনুষ্ঠান উপলক্ষ্যে বিদ্যালয়ের সৌন্দর্য বর্ধনে ১০,৭৭৫/= (দশ হাজার সাতশত পঁচাত্তর) টাকা, আপ্যায়ন ৩,২২৫/= (তিন হাজার দু শত। পঁচিশ) টাকা ব্যয় হয়। সর্বমোট ৪৪,০০০/= (চুয়াল্লিশ হাজার) টাকা ব্যয় হয়। স্থানীয় সংসদ সদস্য অনুষ্ঠানের পুরস্কারের বই কেনা বাবদ ২০,০০০/= (বিশ হাজার) টাকা দান করেন এবং বাকি ২৪,০০০/= (চব্বিশ হাজার) টাকা বিদ্যালয় কোষাগার থেকে প্রদান করা হয়।অনুষ্ঠান আয়োজন কমিটি তাদের ০৮/০৪/২০২৪ তারিখে অনুষ্ঠিত মিটিংয়ে সিদ্ধান্ত নেয় পুরস্কারের সকল গ্রন্থ হতে হবে আমাদের ভাষা ও সংস্কৃতি এবং জাতীয় চেতনা ও মুক্তিযুদ্ধভিত্তিক। সেই লক্ষ্যে আমাদের প্রিয় মাতৃভাষা ও সংস্কৃতি এবং জাতীয় চেতনা ও মুক্তিযুদ্ধভিত্তিক বই দিয়ে বিজয়ীদের পুরষ্কৃত করা হয়। এ অনুষ্ঠানের প্রধান অতিথির আসন অলংকৃত করেন স্থানীয় সংসদ সদস্য, বিশেষ অতিথির আসন অলংকৃত করেন স্থানীয় থানা প্রশাসক এবং অনুষ্ঠানের সভাপতিত্ব করেন বিদ্যালয়ের প্রধান শিক্ষক সাহেব। আমাদের জাতীয় চেতনা এবং নবজাগরণের ওপর গুরুত্ব দিয়ে বক্তারা বক্তব্য রাখেন। তারা ভাষা আন্দোলন সম্পর্কে যে বস্তুনিষ্ঠ বক্তব্য প্রদান।করেন তা বিদ্যালয়ের ছাত্রছাত্রীদের নব প্রেরণায় উদ্বুদ্ধ করবে। সবশেষে সভাপতির সমাপনী বক্তব্যের মাধ্যমে অনুষ্ঠান সুশৃঙ্খলভাবে আনন্দঘন পরিবেশে সম্পন্ন হয়।মোশাররফ হোসেন ঢালীপ্রতিবেদক

Explanation:


Sub-Questions:

================================================================================
Question #19 (ID: 719096)
--------------------------------------------------------------------------------
Type: প্রতিবেদন প্রণয়ন | Book: বাংলা ২য় পত্র | Years:  | Boards:  | Tags: 
--------------------------------------------------------------------------------
Question:
মনে কর তুমি 'দৈনিক প্রথম আলো' পত্রিকার সিলেট জেলা প্রতিনিধি। তোমার এলাকায় সংঘটিত একটি সড়ক দুর্ঘটনার বর্ণনা দিয়ে প্রতিবেদন তৈরি কর।

Options:


Correct Answer: 

Solution:
লালবাজারে মর্মান্তিক সড়ক দুর্ঘটনায় নিহত ৫: আহত ২০রংপুর প্রতিনিধি: দৈনিক সংবাদ ॥ ৬ মার্চ ২০২৪ ॥ গতকাল ৫ মার্চ রংপুর জেলার লালবাজার এলাকায় এক মর্মান্তিক সড়ক দুর্ঘটনায় ৫ জন নিহত ও ২০ জন আহত হয়েছে।জানা যায়, রংপুর জেলা শহর থেকে পাঁচ কি.মি. দূরে লালবাজার নামক স্থানে দুর্ঘটনাটি ঘটেছে। রড বোঝাই একটি ট্রাক ৩০ কি.মি. বেগে রংপুরের দিকে যাচ্ছিল। লালবাজারের কাছাকাছি এলে হঠাৎই তিনটা গরু নিয়ে কয়েকজন স্থানীয় লোক রাস্তা পার হতে উদ্যত হয়। তাদেরকে বাঁচাতে গিয়ে ট্রাকটি বেশ জোরে ব্রেক কষে থেমে যায়। একটা গরু ট্রাকের সাথে ধাক্কা খেয়ে পড়ে যায় এবং কিছুক্ষণ পর মাথায় অতিরিক্ত রক্তক্ষরণের কারণে মারা যায়। কিন্তু পেছনে আসছিল একটি যাত্রীবাহী বাস। ঘটনার আকস্মিকতায় চালক তাৎক্ষণিকভাবে ব্রেক কষতে না পারায় বাসের সামনের অংশ রডের সাথে গেঁথে যায়। ফলে ড্রাইভারসহ সামনের অংশে বসে থাকা ৮ জন যাত্রী গেঁথে যায় রডের সাথে। মারাত্মকভাবে আহত হয় ২০ জন যাত্রী। অন্যেরা কোনোরকমে বাস থেকে বেরিয়ে চিৎকার শুরু করলে আশপাশের ও বাজারের লোকজন এগিয়ে আসে। আর্তচিৎকারে বাতাস ভারী হয়ে ওঠে। ৪/৫ জন সাহসী লোক রডে গেঁথে থাকা পুরুষ ও মহিলাদের বের করে আনে। দুটো গাড়ি থামিয়ে তাদেরকে হাসপাতালের উদ্দেশ্যে তুলে দেওয়া হয়। এ সময় ৫ জন মারা যায়। বাজারের ক্লিনিকের সামনে দাঁড়িয়ে থাকা দুটো অ্যাম্বুলেন্স 'ক্ষুব্ধ জনতা জোর করে নিয়ে আসে। মারাত্মক আহতদের তাতে তুলে দিয়ে রংপুর পাঠানো হয়। বাকিরা ক্লিনিকে প্রাথমিক চিকিৎসার পর চলে যায়। জনতা ট্রাক ভাঙচুর করে, রড নামিয়ে ফেলে দেয় রাস্তার নিচে। রডের কোনোটিরই অগ্রভাগে লাল কাপড় বাঁধা ছিল না, একেবারে খোলা ছিল। এই ভয়াবহ মর্মান্তিক দুর্ঘটনার জন্য মূলত অসচেতনতাই দায়ী।

Explanation:


Sub-Questions:

