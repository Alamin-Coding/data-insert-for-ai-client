================================================================================
Question #1 (ID: 696304)
--------------------------------------------------------------------------------
Type: CQ | Book: বাংলা ২য় পত্র | Years: 2024, 2023, 2023, 2023, 2023, 2020, 2015, 2013, 2013, 2010, 2009, 2008, 2008 | Boards: Dinajpur Board, Dhaka Board, Sylhet Board, Dinajpur Board, Dhaka Board, Sylhet Board, Dinajpur Board, Dhaka Board, Rajshahi Board | Tags: Comilla Board, Dinajpur Board, Dhaka Board, Sylhet Board, Comilla Board, Dinajpur Board, Dhaka Board, Sylhet Board, Dinajpur Board, Jessore Board, Jessore Board, Dhaka Board, Rajshahi Board
--------------------------------------------------------------------------------
Question:
বাংলাদেশের প্রাকৃতিক দুর্যোগ ও তার প্রতিকার

Options:


Correct Answer: 

Solution:
ভূমিকা: বাংলাদেশ মৌসুমি বায়ুর দেশ। মৌসুমি বায়ুর জন্য বাংলাদেশে ছয়টি ঋতুর আবির্ভাব বিশেষভাবে লক্ষণীয়। এই ষড়ঋতুর জন্য বাংলাদেশ পৃথিবীর অকৃত্রিম প্রাকৃতিক লীলাক্ষেত্রে পরিণত হয়েছে। আবার মৌসুমি বায়ুর কারণেই এই শ্যামল সুন্দরের লীলাক্ষেত্র পরিণত হয়েছে শ্মশানে। বাংলাদেশের ভৌগোলিক অবস্থানটাই প্রাকৃতিক দুর্যোগের মুখোমুখি। আমাদের দেশের দক্ষিণে রয়েছে বঙ্গোপসাগর। তারই প্রভাবে ঘূর্ণিঝড়, বন্যা, টর্নেডো, সাইক্লোন বা জলোচ্ছ্বাস, লবণাক্ততা ও মহামারিতে দেশের বিপুল ক্ষয়ক্ষতি সাধিত হয়। প্রাকৃতিক দুর্যোগ এদেশের মানুষের নিত্যসঙ্গী। বাংলাদেশে সাধারণত যে সমস্ত প্রাকৃতিক দুর্যোগ দেখা যায়, নিচে তার বর্ণনা দেওয়া হলো-
কালবৈশাখি: বাংলাদেশে প্রায় প্রতিবছরই নানা দুর্যোগ সংঘটিত হয়ে থাকে। কালবৈশাখির ফলে বাংলার বহু এলাকা বিধ্বস্ত হয়। ঝড়ের তাণ্ডবলীলায় গাছপালা, ঘরবাড়ি ভেঙে যায়। মারা যায় হাজার হাজার গরুবাছুর, পাখপাখালি, মানুষ হয় অসহায়। কিছুদিন পূর্বে এমনই এক কালবৈশাখির শিকার হয়েছিল মানিকগঞ্জের সাটুরিয়ার জনসাধারণ। -১৯৮৯ সালে সুন্দরবন এলাকা, ১৯৯১ সালে গাজীপুর এবং ১৯৯৬ সালে টাঙ্গাইলের অনেক থানা বিধ্বস্ত হয়েছে প্রলয়ঙ্করী ঘূর্ণিঝড়ে। নিশ্চিহ্ন হয়েছে বহু গ্রামগঞ্জ। প্রায় প্রতিবছরই বাংলাদেশের কোনো না কোনো অঞ্চলের ওপর দিয়ে এরকম কালবৈশাখি বয়ে যায়।
বন্যা: বন্যাও বাংলাদেশে প্রাকৃতিক দুর্যোগের রূপ নিয়ে দেখা দেয়। ছোটখাট প্লাবনকে আমরা বলে থাকি বর্ষা। আর সেই প্লাবন যখন বিশাল আকার ধারণ করে তখন তাকে বন্যা বলা হয়। প্রায় প্রতিবছর বাংলাদেশে বন্যা দেখা দেয়। দেশের নিম্নাঞ্চল বন্যার পানিতে ভেসে যায়। কোনো কোনো বছর তা ভয়ংকর রূপ নেয়। ধ্বংস হয় শত শত গ্রাম। মারা যায় গরু, বাছুর, মানুষ। নষ্ট হয় হাজার হাজার একর জমির ফসল। ১৯৭৪, ১৯৮৭ সালের বন্যায় আমাদের দেশের ব্যাপক ক্ষতিসাধন হয়েছিল। ১৯৮৮ সালের' বন্যা ছিল বাংলাদেশের স্মরণকালের ভয়াবহতম বন্যা। যার ক্ষয়ক্ষতি কাটিয়ে ওঠা কঠিন হয়ে পড়েছিল। ১৯৯৮ সালের বন্যায়ও কম ক্ষতি হয়নি। ২০০৩ সালের বন্যায়ও কোনো কোনো অঞ্চলে অনেক ঘরবাড়ি এবং ফসলের ব্যাপক ক্ষতি হয়েছে। বন্যা বাংলাদেশের একটি অন্যতম প্রাকৃতিক দুর্যোগ
সাইক্লোন বা জলোচ্ছ্বাস: সাইক্লোন বা জলোচ্ছ্বাস বাংলাদেশের একটি উল্লেখযোগ্য প্রাকৃতিক দুর্যোগ। বাংলাদেশের দক্ষিণাঞ্চলে প্রায় বছরই জলোচ্ছ্বাস হয়। এক পরিসংখ্যানে জানা যায়, বিগত ১৮৫ বছরে বাংলাদেশে ৫১ বার সাইক্লোন সংঘটিত হয়েছে। ১৯৭০ সালের সাইক্লোন জলোচ্ছ্বাস সবাইকে হতবাক করে দেয়। সেই ঘূর্ণিঝড়ে বাতাসের গতিবেগ ছিল আড়াইশ কিলোমিটার। রুদ্র কালনাগিনীরূপে ধ্বংসযজ্ঞ চলায় পাঁচ লাখেরও বেশি লোক মারা যায় জলোচ্ছ্বাসের ছোবলে। ১৯৮৫ সালেও বাংলাদেশের দক্ষিণের দ্বীপাঞ্চলে হানা দেয় সর্বনাশা সাইক্লোন। সাইক্লোনের প্রচন্ড আঘাতে উড়ির চর এলাকা বিধ্বস্ত হয়। এ সময়ে প্রায় দেড় লাখের মতো লোক প্রাণ হারায় এবং ধ্বংস হয় জমির ফসল ও অসংখ্য ঘরবাড়ি। ১৯৯১ সালের ২৯ এপ্রিল বাংলাদেশের দক্ষিণ অঞ্চলে সংঘটিত হয় স্মরণকালের আরও এক ভয়াবহ ঘূর্ণিঝড় ও জলোচ্ছ্বাস। বাংলাদেশের ১৬টি জেলার প্রায় ৪৭টি - থানা বিধ্বস্ত হয়। ২০ হাজার বর্গমাইল এলাকাজুড়ে এই ঝড় হ্যারিকেনের রূপ নিয়ে ২০ ফুটেরও বেশি উচ্চতায় জলোচ্ছ্বাস আঘাত হানে। ঐ প্রলয়ঙ্করী জলোচ্ছ্বাসে প্রায় পাঁচ লাখ লোক মারা যায়। এক পরিসংখ্যানে জানা যায়, প্রায় পাঁচ হাজার কোটি টাকার সম্পদ এই দানবীয় প্রাকৃতিক দুর্যোগে বিনষ্ট হয়েছে। সম্প্রতি আইলা, সিডর প্রভৃতি দুর্যোগে এ ক্ষতির পরিমাণ আরও বেশি হয়।
টর্নেডো: বাংলাদেশে প্রায় বছরই টর্নেডো বা আকস্মিক ঘূর্ণিবায়ু মারাত্মকভাবে আঘাত হানে। ২০০৪ সালের এপ্রিল মাসে স্মরণকালের ইতিহাসে ভয়াবহতম টর্নেডো আঘাত হানে বাংলাদেশের নেত্রকোনা জেলা ও তার আশেপাশের জেলাগুলোতে। এতে বহু প্রাণহানি ঘটে। ধ্বংস হয় অসংখ্য ঘরবাড়ি। মারা যায় হাজার হাজার গবাদিপশু।
লবণাক্ততা: লবণাক্ততাও একটি প্রাকৃতিক দুর্যোগ। বাংলাদেশের সমুদ্র উপকূলীয় জমিতে প্রায় সময়ই লবণাক্ততা দেখা দেওয়ার ফলে ব্যাপকভাবে ফসলের ক্ষতি হয়।
শিলাবৃষ্টি: শিলাবৃষ্টি বাংলাদেশের প্রাকৃতিক দুর্যোগগুলোর একটি। প্রায় বছরই ব্যাপক শিলাবৃষ্টি হয়। ফলে বিভিন্ন প্রকার ফসলের ব্যাপক ক্ষয়ক্ষতি হয়। বিশেষ করে ইরি ধানের মৌসুমে শিলাবৃষ্টি হলে কৃষকের দুঃখ-দুর্দশার সীমা থাকে না। চারা অবস্থায় শিলাবৃষ্টি হলে ধানের ফলন অনেক কম হয়। ধান বের হওয়ার পর শিলাবৃষ্টি হলে ধান চিটা হয় এবং ঝরে যায়।
নদীভাঙন: নদীভাঙন বাংলাদেশের একটি ভয়াবহ প্রাকৃতিক দুর্যোগ। দেশের অনেক এলাকা নদীভাঙনের ফলে ক্ষতিগ্রস্ত হয়। যেমন- পদ্মার তীরে বসবাসকারী লোকেরা নদীভাঙনের ফলে অনেক ক্ষেত্রে সর্বস্ব হারিয়ে রাস্তায় নামতে বাধ্য হয়। যমুনা নদীর ভাঙনেও অনেক পরিবার সর্বহারা হচ্ছে।
খরা: কৃষিপ্রধান দেশে খরা বা অনাবৃষ্টি একটি ভয়াবহ প্রাকৃতিক দুর্যোগ। বাংলাদেশ কৃষিপ্রধান দেশ। এদেশে প্রায় বছরগুলোতেই খরা বা অনাবৃষ্টি দেখা দেয়। যে বছরগুলোতে খরা বা অনাবৃষ্টি দেখা দেয়, সে বছর প্রায় সবরকম ফসলেরই ব্যাপক ক্ষতি সাধিত হয়ে থাকে। খরা বা অনাবৃষ্টি বাংলাদেশের জন্য একটি মারাত্মক ক্ষতিকর প্রাকৃতিক দুর্যোগ।
অতিবৃষ্টি: কৃষিপ্রধান দেশে অতিবৃষ্টির ক্ষতিকর দিক কম নয়। বাংলাদেশে প্রায় বছরই অতিবৃষ্টির প্রকোপ দেখা দেয়। অতিবৃষ্টির ফলে ফসলের জমি পানিতে ডুবে যায়, কিংবা জমি থেকে পানি নিষ্কাশন দেরিতে হয়। এতে ফসলের ব্যাপক ক্ষতি হয়ে থাকে।
দুর্যোগ মোকাবিলার উপায় বিভিন্ন উপায়ে এসব দুর্যোগ মোকাবিলা' করা যায়। দুর্যোগ মোকাবিলার প্রধান প্রধান উপায়গুলো নিম্নরূপ:
১. দুর্যোগ মোকাবিলার জন্য প্রশিক্ষণপ্রাপ্ত কর্মীবাহিনী গঠন করা।
২. জাতীয় ভিত্তিতে দুর্যোগ মোকাবিলা করার নীতিমালা, পরিকল্পনা ও কর্মপদ্ধতি প্রণয়ন করা।
৩. জাতীয় ও স্থানীয় পর্যায়ে বিভিন্ন সংস্থার কার্যক্রমের মধ্যে যোগাযোগ ও সমন্বয়ের ব্যবস্থা করা।
৪. পরীক্ষিত পদ্ধতির ভিত্তিতে যথাসময়ে সতর্কবাণী দেওয়ার ব্যবস্থা করা।
৫. দুর্যোগ ঘটার পর দ্রুত ক্ষয়ক্ষতি ও চাহিদা নিরূপণের ব্যবস্থা করা।
৬. তথ্য সরবরাহের ব্যবস্থাকে উন্নত করা।
৭. দুর্যোগপূর্ণ এলাকায় আশ্রয়স্থল গড়ে তোলা।
৮. বেসামরিক ও সামরিক বাহিনীকে কাজে লাগানো।
৯. বেসরকারি উন্নয়ন সংস্থাসমূহকে কাজে লাগানো।
১০. সামাজিক ও সাংস্কৃতিক সংগঠনকে কাজ করার সুযোগদানের ব্যবস্থা গ্রহণ করা ।
১১. শিক্ষার মাধ্যমে গণসচেতনতা সৃষ্টি করা ইত্যাদি।
উপসংহার : দুর্যোগ সব সময়ই মানবতার জন্য বিপদ ডেকে আনে। তাই যেকোনো দুর্যোগের সময় সাহায্যের হাত বাড়িয়ে এগিয়ে যাওয়া মানবতার কাজ। প্রাকৃতিক দুর্যোগ মোকাবিলার জন্য বাংলাদেশ সরকার অনেক কর্মসূচি গ্রহণ করেছে। ফলে আমরা ভবিষ্যতে অত্যন্ত - দক্ষতার সাথে সময়োপযোগী দুর্যোগ মোকাবিলার প্রস্তুতি গ্রহণে সক্ষম হতে পারব।

Explanation:


Sub-Questions:

================================================================================
Question #2 (ID: 696305)
--------------------------------------------------------------------------------
Type: CQ | Book: বাংলা ২য় পত্র | Years: 2024, 2024, 2020, 2018, 2017, 2014, 2012, 2010 | Boards: Dhaka Board, Sylhet Board, Chittagong Board, Sylhet Board, Dhaka Board | Tags: Dhaka Board, Comilla Board, Comilla Board, AB, Sylhet Board, Chittagong Board, Sylhet Board, Dhaka Board
--------------------------------------------------------------------------------
Question:
বাংলাদেশের কৃষক

Options:


Correct Answer: 

Solution:
ভূমিকা: যুগ যুগ ধরে বিচিত্র শস্যসম্ভারে পরিপূর্ণ এ বাংলাদেশ। শস্যশ্যামলা বাংলার বিস্তীর্ণ মাঠ এদেশের মানুষের মনকে শুধু উদারই করে না, উদরপূর্তি করে বাঁচিয়েও রাখে। এদেশ কৃষিপ্রধান দেশ। এদেশের শতকরা ৮০ জন লোক কৃষিজীবী অর্থাৎ, কৃষক। বাকি ২০ জনও পরোক্ষভাবে কৃষির ওপর নির্ভরশীল। এজন্য এদেশের অর্থনীতির ভিত্তি কৃষিকেন্দ্রিক। কৃষিব্যবস্থার উন্নতি-অবনতির সঙ্গে দেশবাসীর ভাগ্য জড়িত। আর এ কৃষিব্যবস্থার কাণ্ডারি যারা সেই কৃষক সমাজ আজ অনাদৃত, উপেক্ষিত ও লাঞ্ছিত।
কৃষকের অতীত অবস্থা: অতীতে গ্রামবাংলার কৃষকদের জীবন সুখী ও শান্তিময় ছিল। গোলাভরা ধান, গোয়ালভরা গরু, পুকুরভরা মাছ আর স্বাস্থ্যবান কৃষক- এ ছিল বাংলার সাধারণ দৃশ্য। সারা বছর খেয়ে-পরেও কৃষকের ঘরে খাদ্যশস্য উদ্বৃত্ত থাকত। তখন তাদের জীবনযাত্রা ছিল সহজ ও সরল। তারা তাদের অন্নবস্ত্রের সংস্থান অনায়াসে করতে পারত বলে পূজা-পার্বণ এবং ঈদ উৎসবে তাদের আনন্দের সীমা থাকত না।
বর্তমান অবস্থা: বর্তমানে কৃষকদের জীবন দুঃখ-কষ্ট আর অভাব অনটনে পরিপূর্ণ। এদেশের কৃষক এখন জীর্ণশীর্ণকায় গরু দিয়ে ফসল ফলাচ্ছে। আর গভীর হতাশায় গ্লানিময় জীবনযাপন করছে। দারিদ্র্য আর রোগ-শোক তাদের নিত্যসাথি, দুবেলা অন্ন জোটে না। রোগে ওষুধ নেই, এমনকি মাথা গোঁজার ঠাঁইটুকুও তাদের নেই। একবেলা খেয়ে, বৃষ্টিতে ভিজে, রোদে পুড়ে তারা আমাদের অর্থনৈতিক বুনিয়াদ গড়ে তোলে। কারও বিরুদ্ধে তাদের কোনো অভিযোগ নেই। নিজেদের ভাগ্যের ওপর সবকিছু ছেড়ে দিয়ে, নিরক্ষরতার অভিশাপ মাথায় নিয়ে, অজ্ঞতার অন্ধকারে কাঠের লাঙল সম্বল করে জীবন- সংগ্রামে তারা আজ ক্ষতবিক্ষত।
কৃষকদের দুরবস্থার কারণ: বর্তমানে বাংলাদেশের কৃষকদের অবস্থা অত্যন্ত করুণ। অত্যধিক জনসংখ্যা, জমির উর্বরাশক্তি হ্রাস, মান্ধাতার আমলের কৃষিব্যবস্থা ইত্যাদি কৃষকের দুরবস্থার কারণ। অস্বাভাবিক জনসংখ্যা বৃদ্ধির ফলে আবাদি জমির পরিমাণ যেমন কমছে তেমনই জমিগুলো ছোট ছোট খন্ডে ভাগ হয়ে চাষাবাদের অন্তরায় সৃষ্টি করছে। জমির উর্বরাশক্তি কমছে অথচ কৃষক জমিতে প্রয়োজনীয় সার। জোগাতে পারছে না। আমাদের কৃষকরা নিরক্ষর বলে বৈজ্ঞানিক পদ্ধতিতে চাষাবাদ সম্পর্কে তারা সম্পূর্ণ অজ্ঞ। সর্বোপরি প্রাকৃতিক দুর্যোগ কৃষকদের অস্তিত্ব বিপন্ন করে তুলছে।
আমাদের দেশের কৃষকদের দুরবস্থার একটি অন্যতম কারণ অশিক্ষা। এদেশের কৃষকেরা লেখাপড়া জানে না বলে আধুনিক কৃষি পদ্ধতির সঙ্গে তেমন কোনো যোগাযোগ নেই। ভালো ফসল ফলানোর জন্য কী উপায় অবলম্বন করতে হয় তাঁ তারা জানে না। ভালো জাতের সার প্রয়োগের ফলে কী উপকার হয়, ভালো বীজ বপন করলে কী উপকারে আসে, আধুনিক চাষাবাদ প্রণালি কী ধরনের- এ সবকিছু দেশের অধিকাংশ কৃষকের অজানা শুধু অশিক্ষার কারণে। ফলে তারা উৎপাদন বাড়াতে পারছে না বলে তাদের সমস্যা কমছে না। তাছাড়া নানা কুসংস্কার এদেশের কৃষকদের জীবনে বিরাজ করছে। ভাঙা লাঙল ও হাড় বের করা গরু তাদের সম্বল। নিজেরা ভালো খেতে পায় না বলে নানা রোগে তারা ভুগে মরে। এসব সমস্যা আমাদের কৃষকদের জীবনে দুঃখ নিয়ে এসেছে। দেশের শিক্ষিত লোকদের কৃষিকাজের প্রতি উদাসীনতা এদেশের কৃষকদের ভাগ্যের পরিবর্তনে বাধা সৃষ্টি করে রেখেছে। শহরে শিক্ষিত লোকের ভিড় বাড়ছে, কিন্তু গ্রামের জীবনে সৃষ্টি হচ্ছে শূন্যতা। ফলে গ্রাম যে তিমিরে ছিল সেই তিমিরেই রয়ে গেছে। এভাবে হাজারো সমস্যায় জর্জরিত হয়ে আছে কৃষকের জীবন।
উন্নতি বিধানের উপায়: এদেশের কৃষিব্যবস্থার উন্নয়ন করতে হলে এখানে উপযুক্ত গবেষণা কেন্দ্র গড়ে তুলতে হবে। শিক্ষিত লোকদের এগিয়ে এসে এর দায়িত্ব গ্রহণ করতে হবে। ব্যক্তিগতভাবে চেষ্টা করে কৃষকেরা নিজেদের ভাগ্য পরিবর্তন করতে পারবে না। কৃষকদের উন্নতি করতে হলে দেশের সরকারকে এগিয়ে আসতে হবে। দেশের, কৃষি উৎপাদন বাড়াতে হলে এবং কৃষকদের উন্নতি করতে হলে নিম্নলিখিত ব্যবস্থা অবলম্বন করা প্রয়োজন। যেমন- ১. নিরক্ষর কৃষকদের ভেতর কৃষিশিক্ষার বিস্তার ঘটানো, ২. সমবায় সমিতি গড়ে তোলা, ৩. বৈজ্ঞানিক যন্ত্রপাতি সরবরাহ করা এবং সেগুলোর ব্যবহার সম্বন্দ্বে কৃষকদের অবহিত করা, ৪. উন্নতমানের সার সরবরাহ করা, ৫. কৃষিকাজের জন্য সহজ শর্তে, ঋণ দান করা, ৬. উন্নত বীজ ও কীটনাশক ওষুধ সরবরাহ করা, ৭. কৃষিপণ্যের ন্যায্য দামের নিশ্চয়তা বিধান করা, ৮. প্রাকৃতিক দুর্যোগ মোকাবিলায় কৃষকদের সর্বাত্মক সাহায্য করা, ৯. কৃষিপণ্য সংরক্ষণের ব্যবস্থা করা, ১০. কৃষকদের স্বাস্থ্য রক্ষার জন্য পল্লি স্বাস্থ্যকেন্দ্র স্থাপন করা ইত্যাদি।
বর্তমান সরকার কৃষকদের জন্য অনেক বাস্তব পদক্ষেপ গ্রহণ করেছে। প্রত্যেক উপজেলায় কৃষি অফিস স্থাপন করা হয়েছে এবং কৃষকদের সাহায্যের জন্য আপ্রাণ চেষ্টা করা হচ্ছে।
উপসংহার: কৃষি ও কৃষকদের উন্নতি বা অবনতির সঙ্গে আমাদের অর্থনীতি প্রত্যক্ষভাবে জড়িত। তাই এদেশের উন্নতি করতে হলে কৃষকদের অবস্থার উন্নতি করতে হবে। আমাদের সরকারের দৃষ্টি কৃষকদের দিকে আকৃষ্ট হয়েছে। বৈজ্ঞানিক পদ্ধতিতে চাষাবাদ করার জন্য সরকার সবরকম সাহায্য সহযোগিতা করে যাচ্ছে। আশা করা যায়, অদূর ভবিষ্যতে কৃষকদের অবস্থার উন্নতি হবে। তবে শুধু সরকারের ওপর নির্ভর করে থাকলেই চলবে না। দেশের শিল্পপতি, চাকরিজীবী, ব্যবসায়ী সকলেরই উচিত কৃষকদের সাহায্যে এগিয়ে আসা। তাহলে দেশের উন্নতি হবে। কৃষকদের ভেতর আত্মবিশ্বাস জাগিয়ে তুলতে হবে। তাদের কাজে প্রেরণা জোগাতে হবে। থাকা- খাওয়ার নিশ্চয়তা বিধান করে তাদের মানসিক প্রফুল্লতা দিতে পারলে তারা কৃষি উৎপাদনে যুগান্তকারী পরিবর্তন আনতে পারবে। মনে রাখতে হবে, একটা সুন্দর মনই একটা সুন্দর ভবিষ্যৎ উপহার দিতে পারে।

Explanation:


Sub-Questions:

================================================================================
Question #3 (ID: 696306)
--------------------------------------------------------------------------------
Type: CQ | Book: বাংলা ২য় পত্র | Years: 2024, 2024, 2024, 2023 | Boards: Dhaka Board, Dinajpur Board, Sylhet Board | Tags: Dhaka Board, Dinajpur Board, Comilla Board, Sylhet Board
--------------------------------------------------------------------------------
Question:
কৃষি উদ্যোক্তা

Options:


Correct Answer: 

Solution:
ভূমিকা: কৃষি উদ্যোক্তা হলো এমন একজন ব্যক্তি যিনি আত্মকর্মসংস্থান সৃষ্টির উদ্দেশ্যে কৃষিকাজকে নতুন ব্যবসায় প্রতিষ্ঠান হিসেবে তৈরি করার উদ্যোগ গ্রহণ করেন। তিনি ব্যবসায়ে ঝুঁকি বহন করেন এবং সম্পূর্ণ মুনাফা একা ভোগ করেন। কৃষিকে উদ্যোগ হিসেবে গ্রহণ করার বিষয়টি বাংলাদেশে নতুন। বিপুল জনসংখ্যা, কৃষিজমির পরিমাণ হ্রাস, বেকারত্ব- এ সবকিছুর ভেতরে একদল তরুণ কৃষিকে প্রধান অবলম্বন হিসেবে গ্রহণ করছেন। শিক্ষিত তরুণদের কৃষিক্ষেত্রে পরিকল্পিত উদ্যোগ ব্যক্তিগত, পারিবারিক ও জাতীয় উন্নয়নে অবদান রাখছে।
কৃষক ও কৃষি উদ্যোক্তার মধ্যে পার্থক্য: কৃষক ও কৃষি উদ্যোক্তারমধ্যে পার্থক্য আছে। একজন কৃষক তার পণ্য বাজারে বিক্রির চেয়ে পরিবারের চাহিদা মেটানোকে বেশি গুরুত্ব দেন, অথবা কিছুটা বিক্রির জন্য এবং কিছুটা পরিবারের চাহিদা মেটাতে ব্যয় করেন। অন্যদিকে একজন কৃষি উদ্যোক্তার মূল লক্ষ্য বাজারজাতকরণ ও মুনাফা অর্জন। তাই একজন কৃষি উদ্যোক্তাকে ব্যবসায়িক মনোবৃত্তির হতে হয় এবং তার কাজে প্রচুর ঝুঁকি থাকে।
কৃষি উদ্যোগের ক্ষেত্র: শস্য, প্রাণিসম্পদসহ কৃষি ও কৃষিসংশ্লিষ্ট যেকোনো বিষয়কে কৃষি উদ্যোগের আওতায় আনা যায়। এ ক্ষেত্রে উদ্যোক্তাকে অবশ্যই মূলধন, জমির পরিমাণ, মাটির গুণাগুণ, অবকাঠামো, বালাই ব্যবস্থাপনা, লোকবল, পরিবহন ব্যবস্থা, বাজার ও চাহিদা, উৎপাদিত পণ্যের সংরক্ষণ ব্যবস্থা ইত্যাদি বিষয় বিবেচনা করতে হয়। ধান, গম, ডাল, আখ, পাট, ঘাস, শাকসবজি, 'ফুল, ফল, মসলা, মধু, মাশরুম, রেশম, মাছ প্রভৃতির চাষ ও উৎপাদন; গরু- ছাগল, হাঁস-মুরগি প্রভৃতি প্রাণিসম্পদের লালন-পালন; গাছের চারা, জৈব সার, বায়োগ্যাস, দুধ ও দুধজাত পণ্যের উৎপাদন ও বিপণন ইত্যাদি কৃষি উদ্যোগের অন্তর্ভুক্ত।
কৃষি উদ্যোক্তার কর্তব্য: একজন কৃষি উদ্যোক্তাকে নিম্নলিখিত কর্তব্য সম্বন্ধে অবগত থাকতে হবে:

১. উদ্যোক্তাকে প্রথমেই তার পণ্যের বাজার সম্বন্ধে ভালো ধারণা রাখতে হয়।
২. প্রয়োজনীয় অবকাঠামো ও প্রযুক্তির ব্যবহার নিশ্চিত করে অপচয় ও ব্যয় হ্রাসের ব্যবস্থা নিশ্চিত করতে হয়।
৩. কৃষি উদ্যোক্তাকে উদ্ভাবনী ক্ষমতাসম্পন্ন হতে হয়। তার এই উদ্ভাবনী শক্তি প্রতিযোগিতামূলক বাজারে টিকে থাকতে সাহায্য করে।
৪. উদ্যোক্তাকে অনেক রকমের ঝুঁকি নিতে হয়। এসব ক্ষেত্রে লাভ- ক্ষতি বিবেচনা করে প্রয়োজনীয় ঝুঁকি নিতে হয় এবং ক্ষতি কাটিয়ে ওঠার সম্ভাব্য প্রস্তুতি রাখতে হয়।
৫. উদ্যোক্তা যে ক্ষেত্র নিয়ে কাজ করবেন, সে বিষয়ে যাবতীয় তথ্যের নিয়মিত খোঁজখবর রাখা জরুরি। উপযুক্ত খাবার, সার, কীটনাশক, আধুনিক যন্ত্রপাতিসহ প্রযুক্তি সম্বন্ধে ধারণা থাকা দরকার। সম্প্রতি স্মার্টফোন ও ইন্টারনেটের ব্যবহার উদ্যোক্তাদের সাফল্যে অবদান রাখছে।
৬. নির্দিষ্ট লক্ষ্যে কয়েকজন উদ্যোক্তা একসঙ্গে কাজ করতে পারেন। এতে বড় ধরনের কাজে হাত দেওয়া সম্ভব হয় এবং ঝুঁকি হ্রাস পায়। তবে অবশ্যই সতর্কতার সঙ্গে অংশীদার নির্বাচন করা উচিত।
৭. পরিবর্তনশীল প্রাকৃতিক ও রাজনৈতিক পরিবেশ, শ্রমিক ও পণ্য পরিবহন, বাজার পরিস্থিতি ও প্রতিযোগীদের কথা চিন্তা করে কাজে অগ্রসর হলে ক্ষতিগ্রস্ত হওয়ার সম্ভাবনা কম থাকে।
কৃষি উদ্যোক্তাদের জন্য সরকারের কয়েকটি পদক্ষেপ: কৃষির উন্নয়নে বাংলাদেশ সরকার বেশ কিছু গুরুত্বপূর্ণ পদক্ষেপ গ্রহণ করেছে। যেমন-
১. সরকারি ও বেসরকারি ব্যাংকগুলো কৃষির ধরন অনুযায়ী স্বল্প সুদে বিভিন্ন অঙ্কের ঋণ প্রদান করছে।
২. কৃষি সম্প্রসারণ অধিদপ্তর, প্রাণিসম্পদ অধিদপ্তর ও মৎস্য সম্পদ অধিদপ্তর উদ্যোক্তাদের যেকোনো প্রয়োজনে পরামর্শ দিয়ে থাকে।
৩. বছরব্যাপী চাষ করার জন্য কৃষি সম্প্রসারণ অধিদপ্তরের ওয়েবসাইটে 'ডিজিটাল শস্য ক্যালেন্ডার' ও 'বালাইনাশক নির্দেশিকা' দেওয়া আছে, যা ঠিক সময়ে ঠিক ফসল ফলাতে সাহায্য করে। ১৬১২৩ নম্বরে ফোন করে কৃষিসংক্রান্ত তথ্য পাওয়া যায়। বাংলাদেশ কৃষি গবেষণা ইনস্টিটিউট কৃষি প্রযুক্তি সম্বন্ধে জানাতে কৃষি প্রযুক্তি ভান্ডার নামে একটি মোবাইল অ্যাপ তৈরি করেছে। কৃষি বিপণন অধিদপ্তর কৃষি দ্রব্যাদির বাজারদর, কৃষকপ্রাপ্ত বাজারদর সাপ্তাহিক ও পাক্ষিক ভিত্তিতে প্রেরণ করে।
উপসংহার: বাংলাদেশের মানুষের প্রাণ হলো কৃষি। কৃষি ও কৃষক এ দুইয়ে মিলে বাংলাদেশ। এ দেশের জাতীয় উন্নয়ন সম্পূর্ণভাবে কৃষির ওপর নির্ভরশীল। কিন্তু পরিতাপের বিষয় এই যে, আমাদের দেশের কৃষি এখনও প্রাচীনপন্থি। এ কারণেই আমাদের দেশের কৃষকরা। অক্লান্ত পরিশ্রম করেও উন্নতির মুখ দেখতে পায় না। তাই কৃষিব্যবস্থাকে আধুনিক বিজ্ঞানসম্মত করার জন্য জোর দিতে হবে। কৃষির সর্বক্ষেত্রে বৈজ্ঞানিক গবেষণা চালিয়ে উৎপাদন বৃদ্ধির ব্যবস্থা করতে হবে। বিজ্ঞানকে কার্যকর করে তোলার জন্য শিক্ষার বিস্তার ঘটাতে হবে। বৈজ্ঞানিক কৃষিব্যবস্থা হতে পারে আমাদের পরনির্ভরশীলতা ও দারিদ্র্য দূরীকরণের অন্যতম পন্থা। একজন কৃষি উদ্যোক্তা সফল হলে একদিকে যেমন দারিদ্র্য দূরীভূত হয়, অন্যদিকে জাতীয় অর্থনীতি শক্ত ভিত্তির ওপর প্রতিষ্ঠা পায়। তবে কৃষি উদ্যোক্তাকে অবশ্যই সততার সঙ্গে কাজ করা উচিত। কারণ তার পণ্য চূড়ান্ত বিচারে খাবারের চাহিদা মেটাবে।

Explanation:


Sub-Questions:

================================================================================
Question #4 (ID: 696307)
--------------------------------------------------------------------------------
Type: CQ | Book: বাংলা ২য় পত্র | Years: 2024 | Boards: Barisal Board | Tags: Barisal Board
--------------------------------------------------------------------------------
Question:
বাংলাদেশের পর্যটন শিল্প

Options:


Correct Answer: 

Solution:
ভূমিকা: একবিংশ শতাব্দীতে পর্যটন শিল্প একটি দেশের অর্থনৈতিক উন্নয়নের অন্যতম উপাদানে পরিণত হয়েছে। মানুষ চিরকালই সুন্দরের পূজারি, কৌতূহলী এবং বৈচিত্র্যের প্রত্যাশী। অজানাকে জানার, অচেনাকে চেনার আকাঙ্ক্ষায় মানুষের মন সব সময় উন্মুখ। অজানাকে জানতে, সুন্দরকে অবলোকন করতে আবহমানকাল থেকে মানুষ ছুটে চলছে পৃথিবীর এক প্রান্ত থেকে অন্য প্রান্তে। মানুষের এ অদম্য উৎসাহ থেকেই পর্যটন শিল্পের জন্ম। আধুনিক বিশ্বে পর্যটন একটি বৃহৎ শিল্প হিসেবে বিবেচিত। বিশ্বের বিভিন্ন দেশের অর্থনীতিতে পর্যটন শিল্পের ভূমিকা অত্যন্ত গুরুত্বপূর্ণ। বাংলাদেশের অর্থনীতিতেও পর্যটন শিল্প গুরুত্বপূর্ণ ভূমিকা পালন করছে। আমাদের দেশে পর্যটন শিল্পের যথেষ্ট সম্ভাবনা থাকা সত্ত্বেও নানা কারণে এদেশে পর্যটন শিল্পের বিকাশে প্রত্যাশিত ও কাঙ্ক্ষিত অগ্রগতি সাধিত হচ্ছে না।
পর্যটন কী: অজানাকে জানার, অচেনাকে চেনার, অদেখাকে দেখার আকাঙ্ক্ষায় এক স্থান থেকে অন্য স্থানে, এক দেশ থেকে আরেক দেশে ভ্রমণ করাকে পর্যটন বলা হয়। পর্যটন একাধারে একটি দৃষ্টিভঙ্গি ও কর্মকান্ড। বর্তমানে পর্যটন একটি শিল্প হিসেবে স্বীকৃত। পৃথিবীর বিভিন্ন দেশে পর্যটন শিল্প আজ নতুন রূপ পরিগ্রহ করেছে। পর্যটন শিল্পের মধ্য দিয়ে এক দেশের সঙ্গে অন্য দেশের যোগসূত্র গড়ে উঠেছে। বাংলাদেশও আজ পর্যটন শিল্পে অনেকদূর অগ্রসর হয়েছে।
বাংলাদেশের পর্যটন শিল্পের আকর্ষণ: প্রাকৃতিক সৌন্দর্যের লীলাভূমি আমাদের এ দেশ। অপরিমেয় সৌন্দর্য ছড়িয়ে রয়েছে এ দেশের প্রতিটি আনাচে-কানাচে। প্রাকৃতিক, ঐতিহাসিক, সাংস্কৃতিক, আত্মিক সকল সম্পদেই বাংলাদেশ সমৃদ্ধ। তাই যুগ যুগ ধরে বিদেশি পর্যটকদের কাছে বাংলাদেশ এক স্বপ্নের দেশ হিসেবে চিহ্নিত হয়ে আসছে। নাতিশীতোষ্ণ জলবায়ু এবং প্রাচীন সভ্যতার একটি কেন্দ্র হওয়ার কারণে বহু বছর ধরে অনেক পর্যটকের আগমন ঘটছে এদেশে। বাংলাদেশের সুন্দরবন, সোনারগাঁও, কক্সবাজার, কাপ্তাই, কুয়াকাটা, রাঙামাটি, ময়নামতি, পাহাড়পুর, পার্বত্য চট্টগ্রাম, সাজেক ভেলি প্রভৃতি স্থানের প্রাকৃতিক সৌন্দর্য পর্যটকদের মুগ্ধ করে। বাংলাদেশের বিভিন্ন অঞ্চলে বাস করে বিভিন্ন আদিবাসী। যেমন-
চাকমা, মারমা, সাঁওতাল, গারো, মণিপুরি, খাসিয়া প্রভৃতি। তাদের। পোশাক, জীবনযাত্রা ও বর্ণাঢ্য সংস্কৃতি পর্যটকদের এদেশের প্রতি আকর্ষণ করতে অন্যতম ভূমিকা পালন করে। এগুলো ছাড়াও বাংলাদেশের পর্যটন স্থানের মধ্যে উল্লেখযোগ্য হলো- ষাটগম্বুজ মসজিদ, হজরত শাহজালাল (রা)-এর মাজার, কান্তজির মন্দির, ঢাকেশ্বরী মন্দির, হোসেনি দালান, মহাস্থানগড়, সোনা মসজিদ প্রভৃতি। এতসব সম্ভাবনা থাকা সত্ত্বেও অন্যান্য দেশের মতো পর্যটন বাংলাদেশে এখনো শিল্প হিসেবে পূর্ণ বিকশিত হতে পারেনি।
জাতীয় পর্যটন নীতিমালা: ১৯৯২ সালে প্রথম পর্যটন সম্পর্কিত জাতীয় নীতিমালা ঘোষিত হয়। এই নীতিতে বর্ণিত দেশের পর্যটনের উদ্দেশ্য নিম্নরূপ:
১. বিদেশি পর্যটকদের আকৃষ্ট করে দেশের বৈদেশিক মুদ্রার আয় বাড়ানো।

২. জনসাধারণের মধ্যে পর্যটনের প্রতি উৎসাহ বৃদ্ধি করা এবং তাদের জন্য অল্প খরচে পর্যটন সুবিধা সৃষ্টি করা।

৩. দেশের পর্যটন সম্পদের উন্নয়ন, রক্ষণাবেক্ষণ এবং এর মাধ্যমে দারিদ্র্যবিমোচন।

৪. বিদেশে বাংলাদেশ সম্পর্কে ইতিবাচক ভাবমূর্তি গড়ে তোলা।

৫. বেসরকারি পুঁজির জন্য একটি স্বীকৃত বিনিয়োগের ক্ষেত্র। উন্মোচন করা।

৬. বিদেশি পর্যটক এবং দেশীয় জনসাধারণের চিত্তবিনোদনের ব্যবস্থা করা।

৭. হস্ত ও কুটির শিল্পের উন্নয়ন, দেশের ঐতিহ্যের লালন ও বিকাশের মাধ্যমে জাতীয় সংহতি ও ঐকমত্য সুদৃঢ় করা।
বাংলাদেশে পর্যটকদের সুযোগ-সুবিধা: বাংলাদেশ পর্যটন সংস্থার অধীনে কক্সবাজার, রাঙামাটি, কুমিল্লা, কুয়াকাটা, রংপুর, সিলেট প্রভৃতি স্থানে ছোট-বড় অভিজাত শ্রেণির হোটেল, রেস্তোরাঁ, ক্রীড়াকেন্দ্র স্থাপন করা হয়েছে। পর্যটকদের সুবিধার জন্য শীতাতপ নিয়ন্ত্রিত বাসসহ নানা ধরনের যানবাহনের ব্যবস্থা করা হয়েছে। কক্সবাজার সমুদ্র সৈকতে নিরাপত্তার জন্য পুলিশের ব্যবস্থাও আছে। রাঙামাটি ও কাপ্তাইয়ে হাউসবোট ও স্পিডবোটের ব্যবস্থা রয়েছে। পর্যটকদের সুবিধার জন্য পর্যটন সংস্থা ট্যুরিস্ট গাইডের ব্যবস্থা করেছে।
১. যোগাযোগ ও অবকাঠামো: বাংলাদেশের আকর্ষণীয় স্থানগুলো সারা দেশে ছড়িয়ে ছিটিয়ে রয়েছে। সেসব স্থানে যাতায়াতের জন্য নেই পর্যাপ্ত যোগাযোগ ব্যবস্থা। এ ছাড়া আরামদায়ক হোটেল, মোটেল, বাসস্থানের ব্যবস্থা এবং নিরাপত্তার অভাব রয়েছে।
২. সরকারি উদ্যোগের অভাব: প্রায় প্রতিটি দেশেই সরকারি পর্যটন দপ্তরে স্বয়ংসম্পূর্ণ প্রমোশন বিভাগ থাকে। তারা দেশের ভেতরের ও বাইরের পর্যটকদের আকর্ষণ করার জন্য কাজ করে। দেশের বাইরের দূতাবাসগুলো সাধারণত এ কাজ পরিচালনা করে থাকে। অথচ আমাদের অনেক বিদেশি দূতাবাসে পর্যটন বিষয়ক ডেস্ক নেই বলে অনেকে অভিযোগ করেন।
৩. বেসরকারি উদ্যোগের অভাব বেসরকারি উদ্যোগের মাধ্যমেই পর্যটন শিল্প সমৃদ্ধ হয়। কিন্তু আমাদের দেশে পর্যটন শিল্প এখনো পর্যন্ত এমনভাবে বিকশিত হয়নি যে বেসরকারি উদ্যোক্তারা পর্যটন খাতে পুঁজি বিনিয়োগ করতে পারেন।
৪. আকর্ষণীয় প্রচারের অভাব: বাংলাদেশে অফুরন্ত প্রাকৃতিক শোভা, ঐতিহাসিক স্থান, ঐতিহাসিক স্থাপত্যকীর্তি থাকলেও দেশি-বিদেশি পর্যটকদের কাছে সেগুলো উপস্থাপনের জন্য প্রচারের অভাব রয়েছে।
৫. দক্ষ গাইডের অভাব বাংলাদেশের পর্যটন শিল্পের একটি অন্যতম অসুবিধা হলো ভালো গাইডের অভাব। পৃথিবীর বিভিন্ন দেশে গাইডের কাজকে অনেকেই পেশা হিসেবে বেছে নেয়। কিন্তু আমাদের দেশে পর্যটন শিল্প সেভাবে বিকশিত না হওয়ায় গাইডের কাজকে পেশা মনে করা হয় না। এর ফলে বাংলাদেশ যেমন পিছিয়ে যাচ্ছে তেমনিভাবে বাংলাদেশে আসা পর্যটকরাও বাংলাদেশ সম্পর্কে ভালোভাবে জানতে পারছে না।
৬. পর্যাপ্ত প্রশিক্ষণের অভাব আমাদের দেশের পর্যটন শিল্পকে বিকশিত করতে হলে প্রয়োজন দক্ষ ও মানসম্মত জনশক্তি। এর জন্য প্রয়োজন আধুনিক প্রশিক্ষণ। কিন্তু বাংলাদেশে এ ধরনের প্রশিক্ষণ অপর্যাপ্ত।
অর্থনৈতিক ক্ষেত্রে পর্যটন শিল্পের সুবিধা: পর্যটনকে বলা হয় 'Invisible Export Goods' বা অদৃশ্য রপ্তানি পণ্য। অন্যান্য রপ্তানি পণ্যের তুলনায় পর্যটনের সুবিধা হলো এর আয় সীমিত নয়। কেননা এটি এমন এক শিল্প যেখানে বিনিয়োগ, চাকরি ও আয়ের কোনো সীমা নেই। বিশেষত আমাদের বাংলাদেশের মতো উন্নয়নশীল দেশে বেকারত্ব যেখানে প্রধান সমস্যা, সেখানে স্বল্প পুঁজিতে পর্যটন শিল্পকে কাজে লাগাতে পারলে তা ব্যাপক কর্মসংস্থান সৃষ্টি করতে পারবে। তবে এজন্য প্রয়োজন জাতির মানসিক গঠন ও সেবাদানের উপযুক্ত দক্ষ জনগোষ্ঠী।
পর্যটন শিল্পের উন্নয়নের জন্য করণীয়: বাংলাদেশের পর্যটন শিল্পে বিদ্যমান সমস্যার সমাধান ও সংকট উত্তরণ হঠাৎ করে করা সম্ভব নয়। তবে এর জন্য আমাদের এখনই পদক্ষেপ গ্রহণ করতে হবে। বাংলাদেশের পর্যটন শিল্পের উন্নয়নে যেসব পদক্ষেপ গ্রহণ করা যেতে পারে সেগুলো নিচে দেওয়া হলো:
১. পর্যটন সম্পর্কিত নীতিমালা সুষ্ঠুভাবে বাস্তবায়ন করতে হবে।
২. ঐতিহাসিক ও দর্শনীয় সংস্থানসমূহের সঙ্গে যোগাযোগ ব্যবস্থা উন্নত করতে হবে।
৩. পর্যাপ্ত আরামদায়ক বাসস্থান, হোটেল, মোটেল প্রভৃতি নির্মাণের ব্যবস্থা করতে হবে।
৪. দেশের জনগোষ্ঠীকে পর্যটন সম্পর্কে সচেতন ও আগ্রহী করে তোলার পাশাপাশি এ বিষয়ে দক্ষ জনগোষ্ঠী গড়ে তুলতে হবে।
৫. পর্যটকদের নিরাপত্তা নিশ্চিত করতে হবে।
৬. দক্ষ পর্যটন গাইড গড়ে তোলার জন্য গাইডদের প্রশিক্ষণ দিতে হবে।
৭. বেসরকারি উদ্যোগকে ব্যাপকভাবে উৎসাহিত করতে হবে। এজন্য প্রয়োজনীয় নীতি ও কর্মসূচি প্রণয়ন করে প্রয়োজনবোধে রেয়াতি ঋণ ও অন্যান্য সুযোগ-সুবিধা প্রদান করতে হবে।
৮. বাংলাদেশের পর্যটন কেন্দ্র ও আকর্ষণীয় স্থানগুলোর ওপর ফিল্ম ও ডকুমেন্টারি তৈরি করে বিদেশে বাংলাদেশের মিশনসমূহের মাধ্যমে তা বহির্বিশ্বে প্রচারের ব্যবস্থা করতে হবে।
উপসংহার: বাংলাদেশের বিভিন্ন জায়গার পর্যটনের উৎকর্ষ সাধনের পর্যাপ্ত সুযোগ রয়েছে, রয়েছে অসংখ্য দর্শনীয় স্থান। এদেশের ভৌগোলিক অবস্থান, আবহাওয়া, নৈসর্গিক দৃশ্য সবই পর্যটন শিল্পের অনুকূলে। এখন শুধু প্রয়োজন সুষ্ঠু বিনিয়োগ, অবকাঠামোগত উন্নয়ন এবং স্থিতিশীল রাজনৈতিক পরিবেশ। পাশাপাশি বাংলাদেশের নৈসর্গিক দৃশ্যগুলো বিশ্বের বিভিন্ন দেশের পর্যটকদের সামনে তুলে ধরার ব্যবস্থা করতে হবে। তবেই বাংলাদেশের পর্যটন শিল্প কর্মসংস্থান, বিনিয়োগ ও বৈদেশিক মুদ্রা অর্জনের অন্যতম উৎস হতে পারবে।

Explanation:


Sub-Questions:

================================================================================
Question #5 (ID: 696308)
--------------------------------------------------------------------------------
Type: CQ | Book: বাংলা ২য় পত্র | Years: 2024, 2024, 2023, 2023, 2023, 2018, 2013, 2011, 2010, 2008 | Boards: Dinajpur Board, Mymensingh Board, Dinajpur Board, Chittagong Board, Dhaka Board | Tags: Dinajpur Board, Comilla Board, Mymensingh Board, Jessore Board, Comilla Board, AB, Jessore Board, Dinajpur Board, Chittagong Board, Dhaka Board
--------------------------------------------------------------------------------
Question:
বাংলাদেশের উৎসব

Options:


Correct Answer: 

Solution:
ভূমিকা: "মানুষেরা উৎসব করে। মানুষ যেদিন আপনার মনুষ্যত্বের শক্তি বিশেষভাবে স্মরণ করে, বিশেষভাবে উপলব্ধি করে, সেইদিন। প্রতিদিন মানুষ ক্ষুদ্র দীন একাকী কিন্তু উৎসবের দিনে মানুষ বৃহৎ, সেদিন সে সমস্ত মানুষের সঙ্গে একত্র হইয়া বৃহৎ, সেদিন সে সমস্ত মনুষ্যত্বের শক্তি অনুভব করিয়া মহৎ।”- রবীন্দ্রনাথ ঠাকুর ঋতুর বর্ণময় আত্মপ্রকাশের রঙ্গমঞ্চে বাঙালির ধর্মীয়, সামাজিক ও সাংস্কৃতিক জীবনে অনেক উৎসব আসে। উৎসব জীবনের ছন্দস্পন্দন, প্রতিদিনের তুচ্ছতার যবনিকা, আত্মার দিগন্ত প্রসারণের চলন্তিকা। ভিন্ন ভিন্ন ঋতুর রূপবৈচিত্র্যে বাংলাদেশ যেমন সৌন্দর্যময় তেমনি ভিন্ন ভিন্ন উৎসবে এদেশ আনন্দময়। বিভিন্ন সময় বিভিন্ন উৎসবে মেতে ওঠে এ দেশের মানুষ। তাই এ দেশকে বলা যায় উৎসবের দেশ। উৎসব কী: 'উৎসব' বলতে মূলত আনন্দময় অনুষ্ঠানকে বোঝায়। উৎসবের মাধ্যমে আমরা আনন্দ প্রকাশ এবং আনন্দ লাভ করে থাকি। তবে এ আনন্দ একার আনন্দ নয়। পারিবারিক, সামাজিক বা সাম্প্রদায়িক পরিমণ্ডলে সকলের সম্মিলনে সুখ বা আনন্দলাভের উপায় হলো উৎসব। সে অর্থে উৎসব সকলকে আনন্দ দেয়। ইংরেজি 'Festival' কথাটির বাংলা অর্থ হলো উৎসব। তবে 'Festival' কথাটি একটু ব্যাপক অর্থে ব্যবহৃত হয়। এটি সমাজের সাথে সম্পর্কিত, ব্যক্তি বা পরিবার এখানে গৌণ।
উৎসবের প্রকারভেদ: বাংলাদেশে বিভিন্ন ধরনের উৎসবের প্রচলন রয়েছে। এ উৎসবগুলো বাঙালির ইতিহাস ও ঐতিহ্যের একটি গুরুত্বপূর্ণ অংশ। বাংলাদেশের উৎসবগুলোকে প্রধানত কয়েকটি শ্রেণিতে ভাগ করা যায়। যেমন- ১. ধর্মীয়, ২. সামাজিক, ৩. জাতীয় ও ৪. সাংস্কৃতিক উৎসব।
নিচে এগুলো সম্পর্কে বিশদভাবে আলোচনা করা হলো:
১. ধর্মীয় উৎসব :
সাধারণত ধর্মীয় উৎসবগুলো এক-একটি ধর্মীয় বিশ্বাস ও ভাবনাকে কেন্দ্র করে অনুষ্ঠিত হয়। বাংলাদেশের ধর্মীয় উৎসবগুলোর মধ্যে রয়েছে মুসলমানদের ঈদ-উল-ফিতর, ঈদ-উল-আজহা, ঈদ-ই-মিলাদুন্নবী, মহররম। হিন্দুদের দুর্গাপূজা, কালীপূজা, সরস্বতী পূজা। বৌদ্ধদের বুদ্ধ পূর্ণিমা। খ্রিষ্টানদের বড়দিন প্রভৃতি প্রধান ধর্মীয় উৎসব।
ঈদ : মুসলিম ধর্মাবলম্বীদের সবচেয়ে বড় ধর্মীয় উৎসব হলো ঈদ। ঈদ • মানে আনন্দ, ঈদ মানে খুশি। ঈদ আসে আনন্দ আর মিলনের বার্তা নিয়ে। মানুষ ভুলে যায় হিংসা-বিদ্বেষ, দুঃখ-বেদনা। বাংলাদেশে বেশ সাড়ম্বরে পালিত হয় ঈদ। ঈদ আসে বছরে দু'বার। প্রথমে আসে ঈদ- উল-ফিতর, পরে ঈদ-উল-আজহা।
মহররম: মহররম একটি বিষাদময় ভাব-গম্ভীর উৎসব। মহররম মূলত হিজরি সনের প্রথম মাসের নাম। এ মাসের দশ তারিখে মহানবি হজরত মুহম্মদ (স.)-এর দৌহিত্র ইমাম হোসেন কারবালা প্রান্তরে এজিদের সৈন্যদের হাতে নির্মমভাবে সপরিবারে শহিদ হন। এই শোকাবহ ঘটনার স্মৃতি উদ্যাপনকে মহররম বলা হয়।
শব-ই-বরাত: শব-ই-বরাত অর্থ সৌভাগ্য রজনি। মুসলমান সমাজের একটি বড় ধর্মীয় উৎসব। শব-ই-বরাতের রাতে মহান আল্লাহ্ তাঁর বান্দাদের অপরাধ ক্ষমা করেন এবং আগামী বছরের সৌভাগ্য নির্ধারণ করেন। তাই ধর্মপ্রাণ মুসলমানরা এ নামাজ পড়ে আল্লাহ্র কাছে ক্ষমা প্রার্থনা করে।
ঈদ-ই-মিলাদুন্নবী: বিশ্বনবি হজরত মুহম্মদ (স.)-এর জন্মদিন উপলক্ষে প্রতি বছর ১২ রবিউল আউয়াল তারিখটি ঈদ-ই-মিলাদুন্নবী হিসেবে পালন করা হয়। ঈদ অর্থ খুশি আর মিলাদুন্নবী শব্দের অর্থ হজরত মুহাম্মদ (স.)-এর জন্ম। তাই ঈদ-ই-মিলাদুন্নবী শব্দের অর্থ মহানবির জন্মের খুশি।
দুর্গাপূজা: হিন্দু সম্প্রদায়ের সবচেয়ে বড় ধর্মীয় উৎসব হলো দুর্গাপূজা শরৎকালে এ পূজা হয়। সপ্তমী, অষ্টমী, নবমী- এই তিন দিন দুর্গাপূজা অনুষ্ঠিত হয়। তবে সপ্তমীর আগে ষষ্ঠীর দিন যে উৎসব হয় তাকে বলা হয় বোধন আর নবমীর পরদিন দশমীর উৎসবকে বলা হয় বিজয়া দশমী। বোধন থেকে বিসর্জনের এক অনন্য রূপ বাঙালি হিন্দুদের জীবনকে আন্দোলিত করে। সপ্তমীর দিনে জাঁকজমকভাবে শুরু হয় দুর্গাপূজা। তবে অষ্টমীর দিন ধুমধাম আর আনন্দ হয় সবচেয়ে বেশি। রাতে দেবীর উদ্দেশে আরতি হয়। অষ্টমী আর নবমীর সন্ধিক্ষণে যে পূজা হয় তাকে বলা হয় সন্ধিপূজা। দশমীর দিন দেবীর প্রতিমা বিসর্জন দেওয়া হয়। নদীর জলে দেবীর মূর্তি বিসর্জনের মধ্য দিয়ে শেষ হয় দুর্গাপূজা।
রথযাত্রা: বাংলাদেশের হিন্দু সমাজের আরেকটি বড় ধর্মীয় উৎসব হলো রথযাত্রা। রথযাত্রা জগন্নাথ দেবের স্নানযাত্রা থেকে শুরু হয়। রথে করে জগন্নাথ দেবের মূর্তি স্নানের উদ্দেশ্যে নিয়ে যাওয়া হয়, অগণিত ভক্ত রথের পিছু পিছু যান। এই রথযাত্রা শেষ হয় উলটো রথে। বাংলাদেশের বিভিন্ন অঞ্চলে এ উৎসব পালিত হয়। এ উৎসবগুলো ছাড়াও হিন্দু ধর্মাবলম্বীরা লক্ষ্মীপূজা, সরস্বতীপূজা, কালীপূজা, চৈত্রসংক্রান্তি, জন্মাষ্টমী প্রভৃতি উৎসব পালন করে থাকে।
বুদ্ধ পূর্ণিমা: বুদ্ধ পূর্ণিমা বৌদ্ধদের প্রধান ধর্মীয় উৎসব। এর অন্য নাম বৈশাখী পূর্ণিমা। গৌতম বুদ্ধের বোধি লাভের পুণ্যস্মৃতি বিজড়িত এই দিনটি। বুদ্ধদেবের বাণী স্মরণই এ উৎসবের মূলকথা।
বড়দিন: বাংলাদেশের খ্রিস্টান ধর্মাবলম্বীরা পালন করে বড়দিন। যিশুখ্রিষ্টের জন্মদিন উপলক্ষ্যে তারা এ উৎসব পালন করে থাকে। প্রতিবছর ২৫ ডিসেম্বর এ উৎসব উদ্যাপন করা হয়।
২. সামাজিক উৎসব: বাংলাদেশ উৎসবের দেশ। এ দেশের নানা ধরনের সামাজিক উৎসব রয়েছে। এগুলোর মধ্যে বাংলা নববর্ষ, হালখাতা, বিবাহ, ভাইফোঁটা, অন্নপ্রাশন, খৎনা, জন্মদিন, নবান্ন, পৌষপার্বণ প্রভৃতি উল্লেখযোগ্য।
বাংলা নববর্ষ: বাংলাদেশের একটি প্রধান সামজিক উৎসব হলো বাংলা নববর্ষ। পুরানো দিনের দুঃখ, ব্যথা, ক্লান্তি, গ্লানি ভুলে নতুনকে বরণ করার উৎসব এই বাংলা নববর্ষ। বাংলা নববর্ষ আমাদের সংস্কৃতি - ও ঐতিহ্যের ধারক। এদিক থেকে এ দিনটি প্রতিটি বাঙালির জন্যই অত্যন্ত তাৎপর্যপূর্ণ। বাংলা নববর্ষ বাংলাদেশের প্রায় প্রতিটি অঞ্চলেই পালিত হয়। এ উপলক্ষ্যে মেলার আয়োজন করা হয়। ব্যবসায়ীরা এ দিনে নতুন হিসাবের খাতা খোলেন এবং বাকি-বকেয়ার খাতায় যাদের নাম আছে তাদের আমন্ত্রণ করেন বাকি পরিশোধের জন্য। তাদের জন্য মিষ্টিমুখের ব্যবস্থাও করা হয়। এটি হালখাতা নামে পরিচিত। বাংলাদেশের রাজধানী ঢাকা শহরে ব্যাপক আড়ম্বরে উদ্যাপন করা হয় বাংলা নববর্ষ। ঢাকা বিশ্ববিদ্যালয়ের চারুকলা অনুষদ থেকে বের করা হয় মঙ্গল-শোভাযাত্রা। রমনার বটমূলে ভোরবেলা শুরু হয় সাংস্কৃতিক অনুষ্ঠান। এছাড়াও দেশের বিভিন্ন স্থানে মেলা বসে।
নবান্ন: নবান্ন হলো নতুন ধানের উৎসব। হেমন্তকালে ঘরে ঘরে নতুন ধান ওঠে। এ সময় গ্রামবাংলার ঘরে ঘরে পিঠা তৈরির ধুম পড়ে যায়। নতুন ধানের চাল দিয়ে তৈরি করা হয় হরেক রকম পিঠা-পুলি।

পৌষ-পার্বণ: পৌষ-পার্বণ হলো পিঠার উৎসব। পৌষ মাসে এদেশের ঘরে ঘরে পিঠা তৈরি হয়। ভাপা পিঠা, চিতই পিঠা, চিতই পিঠা মিষ্টি রসে ভিজিয়ে রসপিঠা প্রভৃতি। বাংলার গ্রামীণ জীবন পিঠা খাওয়ার উৎসবে মেতে ওঠে।

৩. জাতীয় উৎসব : উৎসব কেবল লোকাচারের মধ্যেই সীমাবদ্ধ নয়। আমাদের দেশে এমন কিছু উৎসব রয়েছে যেগুলো কোনো ধর্মকেন্দ্রিক সম্প্রদায়, পরিবার প্রভৃতির মধ্যে সীমাবদ্ধ নয়। এগুলো সকল ধর্মের, সকল শ্রেণির মানুষের উৎসব। এ সর্বজনীন উৎসবগুলো আমাদের কাছে জাতীয় উৎসব হিসেবে পরিচিত।
একুশে ফেব্রুয়ারি: একুশে ফেব্রুয়ারি বা শহিদ দিবস আমাদের কাছে শোকের প্রতীক। ১৯৫২ সালে ২১শে ফেব্রুয়ারি বাংলা ভাষাকে রাষ্ট্রভাষার মর্যাদায় প্রতিষ্ঠিত করতে গিয়ে শহিদ হন রফিক, সালাম, বরকত, জব্বার, শফিউরসহ অনেকে। তাঁদের স্মৃতিকে স্মরণ করা এবং তাঁদের উদ্দেশে শ্রদ্ধা জানানোর জন্য আমরা এ দিনটিকে পালন করি।
স্বাধীনতা দিবস: ১৯৭১ সালের ২৫শে মার্চ রাতে পাকিস্তানি সেনারা বাঙালিদের ওপর সশস্ত্র হামলা করে অসংখ্য ব্যক্তিকে হত্যা করে। তাদের উদ্দেশ্য ছিল বাঙালিদের নিশ্চিহ্ন করা। কিন্তু বঙ্গবন্ধু ২৬শে মার্চ প্রথম প্রহরে স্বাধীনতা ঘোষণা করে মুক্তিযুদ্ধের সূচনা করেন। আমরা সাড়ম্বরে স্বাধীনতা দিবস উদযাপন করি।

বিজয় দিবস: দীর্ঘ নয় মাস রক্তক্ষয়ী মুক্তিযুদ্ধের পর ১৯৭১ সালের ১৬ই ডিসেম্বর আমাদের দেশ শত্রুমুক্ত বা স্বাধীন হয়। এ কারণে ১৬ই ডিসেম্বর এই দিনটিকে আমরা বিজয় দিবস হিসেবে পালন করি।
৪. সাংস্কৃতিক উৎসব : বাঙালি সংস্কৃতি ও ঐতিহ্য অনেক দিনের পুরানো। তবে এর আধুনিকায়নও ঘটেছে, আধুনিককালে এর পরিসরও আরও অনেক বেড়েছে।
বইমেলা: সারা বছরে প্রকাশিত বা পূর্ব প্রকাশিত সৃজনশীল গ্রন্থ নিয়ে বইমেলা অনুষ্ঠিত হয়। বইমেলা বাংলাদেশের সাংস্কৃতিক উৎসবগুলোর মধ্যে অন্যতম। বিভিন্ন সময় বাংলাদেশের বিভিন্ন স্থানে বইমেলার আয়োজন করা হয়। তবে সবেচেয়ে উল্লেখযোগ্য বইমেলা হলো ঢাকার বাংলা একাডেমির 'একুশে বইমেলা'। ফেব্রুয়ারি মাসজুড়ে চলে এই মেলা।
নজরুল জয়ন্তী: জাতীয় কবি কাজী নজরুল ইসলামের জন্মবার্ষিকী উদ্যাপনকে বলা হয় নজরুল জয়ন্তী। গান, নাচ, কবিতা আবৃত্তি, আলোচনাসহ বিভিন্ন আয়োজনের মধ্য দিয়ে এ উৎসব পালিত হয়।
রবীন্দ্র জয়ন্তী: কবিগুরু রবীন্দ্রনাথ ঠাকুরের জন্মবার্ষিকীকে বলা হয় রবীন্দ্র জয়ন্তী। বহু আলোচনা সভা, সাংস্কৃতিক অনুষ্ঠান, নাটক মঞ্চায়নের মাধ্যমে কবিগুরুকে স্মরণ করা হয়।
এগুলো ছাড়াও নববর্ষ উপলক্ষে বৈশাখী মেলা, সার্কাস প্রভৃতির আয়োজন করা হয়। এগুলোও সাংস্কৃতিক উৎসব। একসময় গ্রামেগঞ্জে যাত্রাপালার খুব প্রচলন ছিল। এখনো বাংলাদেশের কোনো কোনো গ্রামাঞ্চলে যাত্রাপালা জনপ্রিয়তার শীর্ষে।
উৎসবের গুরুত্ব: প্রতিটি মানুষের জীবনে উৎসবের তাৎপর্য অত্যন্ত গভীর ও ব্যাপক। আমরা বাঙালি জাতি হিসেবে স্বাধীন। আমাদের রয়েছে নিজস্ব ঐতিহ্য ও সংস্কৃতি। উৎসবের মধ্য দিয়ে এ ঐতিহ্য ও সংস্কৃতির একটি সুস্পষ্ট পরিচয় পাওয়া যায়। উৎসবের মধ্য দিয়েই প্রকাশিত হয় আমাদের আত্মপরিচয়। উৎসবে থাকে না কোনো দুঃখ, ব্যথা, জড়তা, গ্লানি। তাই উৎসব সবকিছুর উর্ধ্বে মানুষের শক্তি, সাম্য, মৈত্রীর বিষয়কে স্থাপন করে। আনন্দমুখর উৎসব প্রাঙ্গণে থাকে না মানুষে মানুষে কোনো ভেদাভেদ। উৎসব ছাড়া সকল শ্রেণির মানুষের মিলনমেলার চিত্র কল্পনাই করা যায় না।
উপসংহার: মানুষের বেদনাবিধুর, কর্মব্যস্ত, একঘেয়ে জীবনে উৎসব নন্দের সঞ্চার করে। অবসাদ ও গ্লানি দূর করে আমাদের এক নতুন জীবন দান করে। তাই মানুষের জীবনে উৎসবের প্রয়োজন আছে।। তবে মনে রাখতে হবে উৎসব মানেই কেবল উল্লাস নয়, আনন্দ মানে নয় যথেচ্ছাচার। পাশ্চাত্য সংস্কৃতির প্রভাবে আমাদের দেশে অনেকেই উৎসবের নামে করছে যথেচ্ছাচার। এজন্য বিশেষ সতর্কতা অবলম্বন করতে হয়। আমাদের উৎসবের যে মহান মূল্যবোধ আমাদের চলতে সাহায্য করেছে, আমাদের নিজস্ব সংস্কৃতিকে ফুটিয়ে তুলেছে তাকে আবার প্রতিষ্ঠিত করতে হবে। এ বিষয়ে আমরা সকলে সচেতন হলেই গড়ে উঠবে এক জাতি, এক প্রাণ ও একতা।

Explanation:


Sub-Questions:

================================================================================
Question #6 (ID: 696309)
--------------------------------------------------------------------------------
Type: CQ | Book: বাংলা ২য় পত্র | Years: 2024, 2023 | Boards: Dinajpur Board, Dinajpur Board | Tags: Dinajpur Board, Dinajpur Board
--------------------------------------------------------------------------------
Question:
বেগম রোকেয়া সাখাওয়াত হোসেন

Options:


Correct Answer: 

Solution:
ভূমিকা : রোকেয়া সাখাওয়াত হোসেন ১৮৮০ সালে রংপুর জেলায় পায়রাবন্দ গ্রামে জন্মগ্রহণ করেন। তাঁর পিতা জহীর মোহাম্মদ আবু আলী সাবের। তিনি প্রভৃত ভূসম্পত্তির অধিকারী ছিলেন। পায়রাবন্দ গ্রামে রোকেয়াদের বাড়িটি ছিল বিশাল। তাঁদের বাড়িটি ছিল সাড়ে তিন বিঘা জমির মাঝখানে।
রোকেয়া সাখাওয়াত হোসেন যে সময়ে জন্মগ্রহণ করেছিলেন সেই সময়ে বাঙালি মুসলমান সমাজে শিক্ষার প্রচলন ছিল না। ফলে। মুসলমানরা শিক্ষা-দীক্ষা, চাকরি, সামাজিক প্রতিষ্ঠার দিক থেকে অনেক পিছিয়ে ছিল। মেয়েদের অবস্থান ছিল খুবই শোচনীয়। পর্দাপ্রথা কঠোরভাবে মানা হতো বলে মেয়েদের শিক্ষালাভের কোনো সুযোগ ছিল না। কিন্তু মেধাবী রোকেয়ার প্রবল আগ্রহ ছিল লেখাপড়ার প্রতি।
রোকেয়ার বড় দুই ভাই কলকাতার সেন্ট জেভিয়ার্স কলেজে উচ্চশিক্ষা অর্জন করেন। বোনদের আগ্রহ দেখে বড় ভাই ইব্রাহীম সাবের বোন করিমুন্নেসা ও রোকেয়াকে ইংরেজি শিক্ষায় শিক্ষিত করেন।
করিমুন্নেসার অনুপ্রেরণায় রোকেয়া বাংলা সাহিত্য রচনা ও চর্চায় আগ্রহী হয়ে ওঠেন। রোকেয়া তাঁর রচিত 'মতিচুর' দ্বিতীয় খন্ড বোন করিমুন্নেসাকে উৎসর্গ করেছিলেন। উৎসর্গপত্রে তিনি লিখেছিলেন, 'আপাজান! আমি শৈশবে তোমারই স্নেহের প্রসাদে বর্ণপরিচয় পড়িতে শিখি। অপর আত্মীয়গণ আমার উর্দু ও ফারসি পড়ায় তত আপত্তি না করিলেও বাঙ্গালা পড়ার ঘোর বিরোধী ছিলেন। একমাত্র তুমিই আমার বাঙ্গালা পড়ার অনুকূলে ছিলে।' নানা বাধা এড়িয়ে রোকেয়া আপন সাধনায় বাংলায় সাহিত্য সৃষ্টি করেছেন।
কিশোরী বয়সেই বিহারের ভাগলপুরের ডেপুটি ম্যাজিস্ট্রেট সৈয়দ সাখাওয়াত হোসেনের সঙ্গে ১৮৯৮ সালে রোকেয়ার বিয়ে হয়। স্বামীর সহযোগিতায় তিনি তাঁর পড়াশোনার চর্চা চালিয়ে যান। বাংলা, ইংরেজি ও উর্দু ভাষায় পারদর্শী হয়ে ওঠেন। সেই সঙ্গে সাহিত্যচর্চায় মনোনিবেশ করেন।
রোকেয়ার সাহিত্যিক হিসেবে আত্মপ্রকাশ ঘটে ১৯০২ সালে। কলকাতা থেকে প্রকাশিত 'নবপ্রভা' পত্রিকায় ছাপা হয় তাঁর প্রথম রচনা 'পিপাসা'। ১৯০৫ সালে প্রথম ইংরেজি রচনা 'সুলতানাজ ড্রিম' মাদ্রাজ থেকে প্রকাশিত হয়। তাঁর রচনা সমাজের বিশিষ্টজনদের দৃষ্টি আকর্ষণ করে। তিনি সাহিত্যিক হিসেবে পরিচিত হয়ে ওঠেন।
সৈয়দ সাখাওয়াত হোসেন ১৯০৯ সালে মারা যান। রোকেয়া ভাগলপুরে তাঁর নামে 'সাখাওয়াত মেমোরিয়াল গার্লস স্কুল' প্রতিষ্ঠা করেন। তখন স্কুলের ছাত্রী ছিল পাঁচ জন। ১৯১১ সালে এ স্কুলটি তিনি কলকাতায় স্থানান্তর করেন। শুরুতে ছাত্রীসংখ্যা ছিল আট। আস্তে আস্তে স্কুলে ছাত্রীর সংখ্যা বাড়তে থাকে এবং স্কুলের প্রশংসা চারদিকে ছড়িয়ে পড়তে থাকে।
রোকেয়া বাঙালি মুসলমান মেয়েদের শিক্ষিত করার জন্য শুধু স্কুলই প্রতিষ্ঠা করেননি, ঘরে ঘরে গিয় মেয়েদের স্কুলে পাঠানোর জন্য তাদের বাবা-মায়ের কাছে আবেদন-নিবেদন করেছেন। এ কাজে তিনি ছিলেন একজন নিরসল পরিশ্রমী কর্মী। তাঁর অক্লান্ত প্রচেষ্টার ফলে নারীশিক্ষার অগ্রগতি সূচিত হয়। মেয়েরা ধীরে ধীরে শিক্ষার আলোর দিকে এগোতে থাকে। রোকেয়ার নিরলস পরিশ্রমও আলোর মুখ দেখতে থাকে।
১৯১৫ সালে তিনি 'আঞ্জুমানে খাওয়াতিনে ইসলাম' নামে একটি মহিলা সংগঠন প্রতিষ্ঠা করেন। এই প্রতিষ্ঠান থেকে দুস্থ নারীদের বিভিন্নভাবে সাহায্য করা হতো। তাদের হাতের কাজ শেখানো হতো, সামান্য লেখাপড়া শেখানোর ব্যবস্থাও ছিল। এক কথায় এই সংগঠনটির লক্ষ্য ছিল সমাজের সাধারণ দুস্থ নারীদের স্বাবলম্বী করে তোলা। এতে পিছিয়ে পড়া নারীরা আত্মকর্মসংস্থান সৃষ্টি করে স্বাবলম্বী হতে শুরু করে।
রোকেয়ার প্রকাশিত বইয়ের সংখ্যা পাঁচ। এগুলো হলো- 'মতিচুর' ১ম খণ্ড (১৯০৪), 'সুলতানাজ ড্রিম' (১৯০৮), 'মতিচুর' ২য় খন্ড (১৯২২), 'পদ্মরাগ' (১৯২৪) ও 'অবরোধবাসিনী' (১৯৩১)।
রোকেয়া সাখাওয়াত হোসেন এই উপমহাদেশের একজন দূরদৃষ্টিসম্পন্ন মানুষ। নারীশিক্ষার অগ্রদূত হিসেবে সমগ্র বাঙালি সমাজের তিনি শ্রদ্ধেয়। বিংশ শতাব্দীর সূচনায় তিনি দুইভাবে নারীদের মুক্তির পথ দেখেছিলেন। এক. মেয়েদের জন্য স্কুল স্থাপন করে, দুই, নিজের রচনায় নারীমুক্তির দিকনির্দেশনা দিয়ে। নারীমুক্তির জন্য তার ত্যাগ বর্তমান সময়ে বিশ্বব্যাপী আলোচিত হচ্ছে। বাঙালি নারীসমাজ রোকেয়ার মহান ব্যক্তিত্বের কাছে চিরকৃতজ্ঞ ও শ্রদ্ধাশীল। এই মহীয়সী নারী ১৯৩২ সালের ৯ ডিসেম্বর কলকাতায় মৃত্যুবরণ করেন।
সক্ষম হবে, মাতৃভাষা একটি দেশের জাতিসত্তার প্রধান বিবেচ্য বিষয়। তাই যখনই তাদের মাতৃভাষার ওপর কোন আঘাত আসবে, তখনই তারা আত্মপ্রত্যয়ী হয়ে উঠবে তাদের মাতৃভাষাকে রক্ষা করার জন্য। এর সাথে গুরুত্বের সঙ্গে স্মরণীয় হয়ে থাকবে বাংলা ভাষা ও বাংলাদেশের নাম।
মাতৃভাষা দিবস প্রসঙ্গে বাংলাদেশ সরকারের গৃহীত পদক্ষেপ: মাতৃভাষা দিবসের সঠিক ইতিহাস বিশ্বের দরবারে তুলে ধরার জন্য বাংলাদেশ সরকার কয়েকটি পদক্ষেপ গ্রহণ করেছে। গৃহীত পদক্ষেপগুলো নিম্নরূপ:
ক. আন্তর্জাতিক মাতৃভাষা গবেষণা কেন্দ্র স্থাপন: আমাদের মাতৃভাষাকে নিয়ে গবেষণা এবং পৃথিবীর সকল মাতৃভাষাকে রক্ষা করার জন্য বাংলাদেশ সরকার একটি 'আন্তর্জাতিক মাতৃভাষা গবেষণা কেন্দ্র' প্রতিষ্ঠা করেছে। গোটা বিশ্বের তিন, চার হাজার মাতৃভাষার কোনোটিই যেন হারিয়ে না যায়, এ কেন্দ্রে সেই বিষয়ে গবেষণা হচ্ছে। বিভিন্ন ভাষা শিক্ষার ব্যবস্থা রয়েছে। ফলে এ কেন্দ্র একদিন বিশ্বের সকল মাতৃভাষা সংরক্ষণে সহায়ক হবে। এ জন্য বাংলাদেশসহ পৃথিবীর অন্যান্য দেশ থেকে ভাষাতত্ত্ববিদ, তুলনামূলক ভাষাতত্ত্বের পণ্ডিতবর্গ ও নৃতত্ত্ববিদদের এখানে কাজ করার আমন্ত্রণ জানানো হয়। এর ফলে বাংলা ভাষার বিস্তৃতি ঘটছে বিশ্বের অনেক দেশে।
খ. বিশ্বভাষা মেলা আয়োজন: সে সময়ে ঠিক করা হয়েছিল, আগামী মহান একুশে ফেব্রুয়ারি উপলক্ষ্যে ঢাকায় আয়োজন করা হবে 'বিশ্বভাষা মেলা'। বর্ণাঢ্য এ মেলার সম্ভাব্য স্থান হচ্ছে রমনা পার্ক বা সোহরাওয়ার্দী উদ্যান। মেলার প্রধান আকর্ষণ হবে বিভিন্ন দেশের বর্ণমালা, গ্রন্থাদি ও মহান সাহিত্যিকদের আলোকচিত্র প্রদর্শনী। এছাড়া থাকবে ভাষা বিষয়ে আলোচনা অনুষ্ঠান, প্রামাণ্য চিত্র, আবৃত্তি, সংগীত পরিবেশন ইত্যাদি। মেলায় বাংলাদেশের একটি বড় স্টলসহ বিশ্বের বিভিন্ন দেশের স্টল থাকবে।
গ. সিডি ও ভিডিও ক্যাসেট তৈরির পরিকল্পনা: বাংলা ভাষার উৎপত্তি, বিবর্তন ও পরিচয় বর্ণনা করে তৈরি একটি সিডি ও ভিডিও ক্যাসেট অচিরেই বিশ্বের ১৮৮টি দেশে পাঠানো হবে। এছাড়াও জাতিসংঘের ৫টি ভাষা; যথা: ইংরেজি, ফারসি, জার্মানি, স্প্যানিস ও আরবিতে সিডি ও ভিডিও ক্যাসেট তৈরি করা হবে।

উপসংহার: আমরা একুশ শতকে পদার্পণ করেছি। আমাদের জাতীয় জীবনে গত শতক ছিল আশা-আকাঙ্ক্ষা, সংগ্রাম, যুদ্ধে ভরা টালমাটাল দিন। ইতিহাস থেকে আমরা অনেক কিছুই শিখেছি লাখ লাখ জীবনের বিনিময়ে। এদেশের মানুষ মাটির গন্ধ বড় বেশি ভালোবাসে। তাই তারা ভালোবাসে মাটির মাকে, আর মায়ের মুখের ভাষাকে। বাংলা মায়ের সন্তানেরা বিশ্বের বুকে নতুন শতকে মাথা উঁচু করে দাঁড়ানোর জন্য আজ দৃঢ়প্রত্যয়ী। আর সে জন্য আমাদের জীবনের সর্বক্ষেত্রে এবং আন্তর্জাতিক অঙ্গনে মাতৃভাষার প্রচলন নিশ্চিত করা প্রয়োজন।

Explanation:


Sub-Questions:

================================================================================
Question #7 (ID: 696310)
--------------------------------------------------------------------------------
Type: CQ | Book: বাংলা ২য় পত্র | Years: 2024, 2024, 2024, 2024, 2020, 2019, 2015 | Boards: Dinajpur Board, Dhaka Board, Dinajpur Board, Chittagong Board, Rajshahi Board | Tags: Comilla Board, Jessore Board, Dinajpur Board, Dhaka Board, Dinajpur Board, Chittagong Board, Rajshahi Board
--------------------------------------------------------------------------------
Question:
বাংলাদেশের মুক্তিযুদ্ধ

Options:


Correct Answer: 

Solution:
ভূমিকা: বাঙালির জাতীয় জীবনে মহিমান্বিত এক অহংকার, গৌরবোজ্জ্বল এক বিজয়গাথার নাম বাংলাদেশের মুক্তিযুদ্ধ। ১৯৭১ সালের মহান মুক্তিযুদ্ধ বাংলাদেশের মানুষের আত্মত্যাগের অম্লান প্রতীক, দেশপ্রেমের এক জীবন্ত স্মারক। নয় মাসব্যাপী বীরত্বপূর্ণ সশস্ত্র মুক্তিযুদ্ধে বিজয়ের মাধ্যমে আমরা অর্জন করেছি স্বাধীন সার্বভৌম বাংলাদেশ।
মুক্তিযুদ্ধের পটভূমি: মধ্যযুগের প্রথম থেকে ১৯৭১ সাল পর্যন্ত প্রায় হাজার বছর ধরে ধনধান্য পুষ্পভরা সমৃদ্ধ বঙ্গের প্রতি তুর্কি, আফগান, পাঠান, মোগলরা আকর্ষিত হয়েছে ও দীর্ঘকাল শাসন করেছে। এরপর আসে লোভী ইংরেজরা শাসনের নামে শোষণ ও লুণ্ঠনের জন্য। প্রায় দুশো বছর ঔপনিবেশিক শাসনের পর তদানীন্তন পূর্ববঙ্গকে পাকিস্তানের অধীন করে ইংরেজরা বিদায় নেয়। এর মধ্যেই বাঙালি জাতি অন্যায় ও শোষণের বিরুদ্ধে প্রতিবাদ করেছে, জাতীয়তাবোধের উন্মেষ ঘটিয়েছে ১৯৫২ সালের ভাষা আন্দোলন তথা রাষ্ট্রভাষা হিসেবে নিজ মাতৃভাষার প্রতিষ্ঠার মাধ্যমে, যা ছিল স্বাধীনতার বীজমন্ত্র'। এরপর ১৯৫৪-এর নির্বাচনে যুক্তফ্রন্টের বিজয়, ১৯৬২-এর শিক্ষা আন্দোলন, ১৯৬৬-এর ৬ দফা আন্দোলন, ১৯৬৯- এর গণঅভ্যুত্থান ও ১৯৭০-এর সাধারণ নির্বাচনে আওয়ামী লীগের নিরঙ্কুশ জয়লাভ মুক্তিযুদ্ধের পটভূমি নির্মাণ ও মজবুত করেছে। পাকিস্তানি শাসকগোষ্ঠীর অর্থনৈতিক, রাজনৈতিক, সামাজিক ও সাংস্কৃতিক ক্ষেত্রে নির্লজ্জ বৈষম্য, সম্পদ পাচার, উন্নয়নে একমুখী নীতি, রাজনৈতিক নেতৃবৃন্দের ওপর জুলুম-নির্যাতন এদেশের মানুষকে স্বাধীনতার কথা ভাবতে উজ্জীবিত করে। এর 'ওপর নিরঙ্কুশ সংখ্যাগরিষ্ঠতা অর্জনকারী আওয়ামী লীগের কাছে ক্ষমতা হস্তান্তরে তালবাহানা ও আলোচনার নামে ষড়যন্ত্রকে এ দেশের মানুষ মেনে নিতে পারেনি। পাকিস্তানি চক্রান্ত বুঝতে পেরে বঙ্গবন্ধু শেখ মুজিবুর রহমান অসহযোগ আন্দোলনের ডাক দেন। উন্মাতাল মানুষ সেই ডাকে বিপুলভাবে সাড়া দেয়। ১৯৭১ সালের ৭ই মার্চ তৎকালীন রেসকোর্স ময়দানে (সোহরাওয়ার্দী উদ্যান) লক্ষ লক্ষ মানুষের ঐতিহাসিক সমাবেশে এক উদ্দীপ্ত দিকনির্দেশনামূলক ভাষণে বঙ্গবন্ধু ঘরে ঘরে দুর্গ গড়ে তোলার আহ্বান জানিয়ে ঘোষণা দেন, "এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম।" সমগ্র জাতির কণ্ঠে দৃপ্ত স্লোগান ধ্বনিত হতে থাকে 'বীর বাঙালি অস্ত্র ধর, বাংলাদেশ স্বাধীন কর'।
মুক্তিযুদ্ধের ডাক: চক্রান্তকারী পাকিস্তানি শাসকগোষ্ঠী একদিকে আলোচনার নামে প্রহসন, অন্যদিকে পশ্চিম পাকিস্তান থেকে বিপুল সংখ্যক সৈন্য ও অস্ত্র এদেশে পাঠাতে থাকে। অসহযোগ আন্দোলন তুঙ্গে উঠলে তদানীন্তন পাকিস্তানি শাসকগোষ্ঠী ২৫শে মার্চ মধ্যরাতে পূর্ববাংলার ঘুমন্ত নিরীহ মানুষের ওপর আধুনিক যুদ্ধাস্ত্র নিয়ে আকস্মিকভাবে আক্রমণ করে। তারা নির্মমভাবে গণহত্যা ও ধ্বংসযজ্ঞ চালায়। ধানমন্ডির বাসভবন থেকে গ্রেফতার করে বাঙালির অবিসংবাদী নেতা বঙ্গবন্ধু শেখ মুজিবুর রহমানকে। গ্রেফতারের পূর্ব মুহূর্তে অর্থাৎ ২৬শে মার্চের প্রথম প্রহরে ওয়‍্যারলেস বার্তায় বঙ্গবন্ধু শেখ মুজিবুর রহমান বাংলাদেশের স্বাধীনতা ঘোষণা করেন এবং বিজয় অর্জিত না হওয়া পর্যন্ত মুক্তিযুদ্ধ চালিয়ে যাওয়ার নির্দেশ দেন। এ দেশের আপামর মানুষ স্বতঃস্ফূর্তভাবে মুক্তিযুদ্ধে ঝাঁপিয়ে পড়ে। ইপিআর, ইস্ট বেঙ্গল রেজিমেন্ট, ছুটি ভোগরত সৈনিক, অবসরপ্রাপ্ত সৈনিক, সশস্ত্র পুলিশ, আনসার, ছাত্র-যুবকসহ নানা শ্রেণি-পেশার মানুষ প্রতিরোধ যুদ্ধে অবতীর্ণ হয়।
মুক্তিযুদ্ধ পরিচালনা ও নিয়ন্ত্রণ: ১৯৭১ সালের ১০ এপ্রিল কুষ্টিয়ার মুজিবনগর (বৈদ্যনাথতলা) আমবাগানে জন্ম নেয় একটি নতুন রাষ্ট্র, বাংলাদেশ। গঠিত হয় গণপ্রজাতন্ত্রী বাংলাদেশ সরকার। নতুন সরকারের অস্থায়ী রাষ্ট্রপতি সৈয়দ নজরুল ইসলাম (রাষ্ট্রপতির অনুপস্থিতিতে) মন্ত্রিসভার নাম ঘোষণা করেন। তাঁরা হলেন- রাষ্ট্রপতি : বঙ্গবন্ধু শেখ মুজিবুর রহমান; উপ-রাষ্ট্রপতি সৈয়দ নজরুল ইসলাম; প্রধানমন্ত্রী: তাজউদ্দিন আহমদ; পররাষ্ট্র, সংসদ ও আইনমন্ত্রী খন্দকার মুশতাক আহম্মদ; অর্থ, বাণিজ্য ও শিল্পমন্ত্রী এম. মনসুর। আলী; স্বরাষ্ট্র, ত্রাণ ও পুনর্বাসন মন্ত্রী এ.এইচ.এম. কামরুজ্জামান। কর্নেল এম.এ.জি. ওসমানীকে সেনাপ্রধান করে মুক্তিযুদ্ধকালীন বাংলাদেশকে এগারোটি সেক্টরে ভাগ করা হয়। সেক্টর কমান্ডাররা হলেন : সেক্টর-১ মেজর জিয়াউর রহমান, মেজর রফিকুল ইসলাম; সেক্টর-২ মেজর খালেদ মোশাররফ, ক্যাপ্টেন এ.টি.এম. হায়দার; সেক্টর-৩ মেজর, কে. এম. শফিউল্লাহ, মেজর নুরুজ্জামান; সেক্টর-৪ মেজর চিত্তরঞ্জন দত্ত; সেক্টর-৫ মেজর মীর শওকত আলী; সেক্টর-৬ উইং কমান্ডার এম. কে. বাশার; সেক্টর-৭ মেজর নাজমুল হক, মেজর কিউ. এম. জামান; সেক্টর-৮ মেজর আবু ওসমান চৌধুরী, মেজর এম.এ. মঞ্জুর; সেক্টর-৯ মেজর এম. এ. জলিল; সেক্টর-১০ কোনো নির্দিষ্ট কমান্ডার ছিলেন না, সেক্টর-১১ মেজর আবু তাহের, স্কোয়াড্রন লিডার এম. হামিদুল্লাহ খান। এছাড়া কাদের সিদ্দিকীর নেতৃত্বে প্রায় ১৭ হাজার মুক্তিযোদ্ধা নিয়ে গড়ে উঠেছিল 'কাদেরিয়া বাহিনী'।
মুক্তিযোদ্ধাদের প্রশিক্ষণ ও শরণার্থী শিবির : পাকিস্তানি সেনাবাহিনী ও তাদের দোসরদের অত্যাচার, নির্যাতন, হত্যা, ও ধ্বংসযজ্ঞের কারণে এক কোটি মানুষ ভারতে আশ্রয় নেয়। তাদের ঠাঁই হয় শরণার্থী শিবিরে। সেখান থেকে আগ্রহী ও উপযুক্ত লোকদের বাছাই করে তাদেরকে সামরিক প্রশিক্ষণ দেওয়া হয়। সেক্টর কমান্ডারদের অধীনে তারা গেরিলা ও সম্মুখযুদ্ধে অংশ নিয়ে পাকিস্তানি সেনাবাহিনীকে পর্যুদস্ত ও হীনবল করে ফেলে। গ্রাম ও শহরের মানুষ মুক্তিযোদ্ধাদের আশ্রয়, খাদ্য, চিকিৎসাসেবাসহ নানাভাবে সাহায্য-সহযোগিতা করে মুক্তিযুদ্ধকে বিজয়ের দিকে এগিয়ে নিয়ে যায়।
পাকিস্তানি হানাদার বাহিনীর আত্মসমর্পণ ও মুক্তিযুদ্ধের বিজয়: মুক্তিবাহিনীর প্রচণ্ড আক্রমণের মুখে ভীতসন্ত্রস্ত হানাদার বাহিনী গ্রামাঞ্চল ছেড়ে শহরে পালাতে থাকে। ৩ ডিসেম্বর পাকিস্তান ভারত আক্রমণ করে বিমান হামলা চালায়। এ সময় মুক্তিবাহিনী ও ভারতীয় মিত্রবাহিনী চারদিক থেকে যৌথ অভিযান শুরু করে এগুতে থাকে ঢাকার দিকে। যৌথবাহিনীর প্রচণ্ড আক্রমণ ও বোমাবর্ষণের মুখে পাকিস্তানি সেনাবাহিনী নতি স্বীকার করতে বাধ্য হয়। ১৬ই ডিসেম্বর-বিকেল ৫টা ১ মিনিটে ঢাকার রেসকোর্স ময়দানে সম্পূর্ণভাবে পরাজিত হানাদার বাহিনী বিনা শর্তে যৌথবাহিনীর কাছে আত্মসমর্পণ করে। জেনারেল নিয়াজি তাঁর নিজ পোশাক থেকে সামরিক ব্যাজগুলো খুলে অবনত মস্তকে আত্মসমর্পণের দলিলে স্বাক্ষর করেন। এর ফলে মুক্তিযুদ্ধের চূড়ান্ত বিজয় প্রতিষ্ঠিত হয় এবং স্বাধীন সার্বভৌম বাংলাদেশ জাতীয় পতাকা উন্নত শিরে তার বিজয় গৌরব ঘোষণা করে।
মুক্তিযুদ্ধের খেতাব: মুক্তিযুদ্ধে ত্রিশ লাখ মানুষের জীবনদান, আড়াই লাখ নারীর সম্ভ্রম ও কোটি কোটি টাকার সম্পদের বিনিময়ে স্বাধীন হয়েছে বাংলাদেশ। যারা নিজেদের জীবনকে তুচ্ছ করে দেশের স্বাধীনতার জন্য অকুতোভয় সাহসিকতার সঙ্গে যুদ্ধ করতে করতে জীবনদান করেছেন, তাঁদের সর্বোচ্চ ত্যাগের প্রতি সম্মানস্বরূপ দেওয়া হয়েছে 'বীরশ্রেষ্ঠ', 'বীরউত্তম', 'বীরবিক্রম' ও 'বীরপ্রতীক' খেতাব। বীর শহিদদের মধ্যে সাতজন পেয়েছেন 'বীরশ্রেষ্ঠ' খেতাব। তাঁরা হলেন- সিপাহি মোহাম্মদ মোস্তফা কামাল, ল্যান্সনায়েক মুন্সী আবদুল রউফ, ফ্লাইট লেফটেন্যান্ট মতিউর রহমান, ল্যান্সনায়েক নূর মোহাম্মদ, সিপাহি হামিদুর রহমান, স্কোয়াড্রন ইঞ্জিনিয়ার রুহুল আমিন ও ক্যাপ্টেন মহিউদ্দিন জাহাঙ্গীর। আমাদের সামনে এগিয়ে চলার অনুপ্রেরণা হয়ে থাকবে তাঁদের মৃত্যুঞ্জয় স্মৃতি।
উপসংহার: বাংলাদেশের মুক্তিযুদ্ধ আনন্দ-বেদনার এক স্বর্ণালি অধ্যায়। অসাম্প্রদায়িক গণতান্ত্রিক সমৃদ্ধ বাংলাদেশই ছিল মুক্তিযুদ্ধের আদর্শ। এই আদর্শকে সমুন্নত রেখে মুক্তিযুদ্ধের গৌরবগাথা ও সঠিক ইতিহাস নতুন প্রজন্মের কাছে তুলে ধরতে হবে। যাতে মুক্তিযুদ্ধের বিরোধিতাকারী, দেশের ভাবমূর্তি বিনষ্টকারী, গণতন্ত্র ও অসাম্প্রদায়িক চেতনা ধ্বংসকারীদের বিরুদ্ধে রুখে দাঁড়াতে পারে। মুক্তিযুদ্ধের আদর্শ ও চেতনায় উদ্বুদ্ধ হয়ে সুখী, শান্তিপূর্ণ, সমৃদ্ধ বাংলাদেশ গড়ে তোলাই আমাদের দায়িত্ব ও কর্তব্য।

Explanation:


Sub-Questions:

================================================================================
Question #8 (ID: 696311)
--------------------------------------------------------------------------------
Type: CQ | Book: বাংলা ২য় পত্র | Years: 2024, 2024, 2023 | Boards: Sylhet Board | Tags: Comilla Board, Sylhet Board, Comilla Board
--------------------------------------------------------------------------------
Question:
অদম্য অগ্রযাত্রায় বাংলাদেশ

Options:


Correct Answer: 

Solution:
ভূমিকা : বাংলাদেশ একটি উন্নয়নশীল দেশ। ১৯৭১ সালে দীর্ঘ ৯ মাস রক্তক্ষয়ী যুদ্ধের মাধ্যমে আমরা পেয়েছি আমাদের স্বাধীনতা। আজ স্বাধীনতার ৫৩ বছরে এসে দাঁড়িয়েছে আমাদের দেশ। নানা রকম চড়াই-উতরাই ও বিভিন্ন সরকারের পালাবদলে দেশ খুব বেশি না এগোলেও বর্তমান সরকারের নেতৃত্বে বাংলাদেশ আজ এগিয়ে চলেছে।
আধুনিক প্রযুক্তির ব্যবহার: বাংলাদেশের অবস্থার পরিবর্তন আনতে হলে প্রথমেই জোর দিতে হবে সর্বক্ষেত্রে আধুনিক প্রযুক্তিকে ব্যবহার করার ক্ষেত্রে। অফিস-আদালত, স্কুল-কলেজ-বিশ্ববিদ্যালয়, কৃষি, ব্যবসায়-বাণিজ্য, ব্যাংক-বিমা ইত্যাদি সর্বক্ষেত্রে ব্যাপকভাবে কম্পিউটার নেটওয়ার্ক ইন্টারনেট সংযোগ স্থাপন করা হচ্ছে। আর এসব প্রযুক্তির সঙ্গে সংযুক্ত করা হচ্ছে সিসি ক্যামেরা। অর্থাৎ সারা দেশকে কম্পিউটার নেটওয়ার্ক ও সিসি ক্যামেরার আওতায় নিয়ে আসা হলেই দিনবদলের পালায় বাংলাদেশের উন্নয়ন ও অগ্রগতি ত্বরান্বিত হবে।
বৈজ্ঞানিক শিক্ষাব্যবস্থা: শিক্ষা জাতির মেরুদন্ড। শিক্ষার উন্নতি ছাড়া জাতির উন্নতি আশা করা যায় না। যুগে যুগে বহু মনীষী ও রাষ্ট্রনায়ক, শিক্ষার ওপর বিশেষ গুরুত্ব আরোপ করেছেন। কিন্তু দীর্ঘদিন আমাদের শিক্ষাব্যবস্থা মান্ধাতা-আমলের পদ্ধতিতে চলছিল বলে শিক্ষাক্ষেত্রে উৎকর্ষ সাধিত হয়নি। সম্প্রতি এ অবস্থা থেকে বেরিয়ে আসার পথ খুলে দিয়েছে নতুন শিক্ষাক্রম। এ পদ্ধতির সঙ্গে আধুনিক প্রযুক্তি ব্যবহার করে শিক্ষকের বক্তব্য বা লেকচার ভিডিও করে ল্যাপটপের মাধমে দেয়ালের সাদা পর্দায় প্রদর্শন করা হচ্ছে, এতে সহজে শিক্ষার্থীদের মনোযোগ আকর্ষণ করা যাচ্ছে। বর্তমানে পাঠ্যবই ওয়েবসাইটে দেওয়া হয়েছে, এতে নিজস্ব বই না থাকলেও কম্পিউটার বা ল্যাপটপের মাধ্যমে তা পড়ে নেওয়া যাচ্ছে। এভাবে বৈজ্ঞানিক প্রযুক্তিকে ব্যবহার করে শিক্ষাক্ষেত্রে, যুগান্তকারী পরিবর্তন আনা হয়েছে।
কর্মসংস্থান বৃদ্ধি: বাংলাদেশ একটি উন্নয়নশীল জনবহুল দেশ। এখানে কর্মসংস্থানের চেয়ে জনসংখ্যা অনেক বেশি। জনসংখ্যার তুলনায় কর্মক্ষেত্র না থাকায় দিন দিন বেকারের সংখ্যা বাড়ছে। কাজের সন্ধানে ঘুরছে অনেক শিক্ষিত বেকার। তাই দিনবদলের পালায় বাংলাদেশের অগ্রগতি ও স্বনির্ভরতার জন্য জনসংখ্যাকে জনশক্তিতে রূপান্তর করতে হবে। এ ক্ষেত্রে তিনটি বিষয়কে গুরুত্ব দিতে হবে- ১. কর্মসংস্থান বৃদ্ধি, ২. আত্মকর্মসংস্থান সৃষ্টিতে যুবকদের উৎসাহ ও সহায়তা দান ও ৩. উপযুক্ত প্রশিক্ষণ দিয়ে বেকারদের বিভিন্ন দেশে পাঠানো।
ডিজিটালাইজেশন: বর্তমান বাংলাদেশ ডিজিটাল বাংলাদেশ। শিক্ষা, চিকিৎসা, কৃষি, নিরাপত্তা, যোগাযোগ, ব্যাংকিং সব ক্ষেত্রে সর্বাধিক প্রযুক্তির ব্যবহার নিশ্চিত করা অত্যন্ত গুরুত্বপূর্ণ।
ক্ষুদ্র ও কুটির শিল্পের পুনরুজ্জীবন: প্রাচীনকাল থেকে বাংলাদেশের কুটির শিল্পে তৈরি পণ্যদ্রব্যের খ্যাতি ছিল বিশ্বজোড়া। বর্তমানেও আন্তর্জাতিক বাজারে এর বিপুল চাহিদা রয়েছে। কিন্তু নানা কারণে এ দেশের কুটির শিল্পের অস্তিত্ব বিলীন হতে চলেছে। প্রবাসী বাংলাদেশিরা অনেকেই এ খাতে বিনিয়োগ করতে আগ্রহী। কাজেই দিনবদলের পালায় কুটির শিল্পের পুনরুজ্জীবন ও মানোন্নয়নের জন্য সরকারি উদ্যোগ জোরদার করা হয়েছে। কুটির শিল্পের উন্নয়ন ঘটলে এ খাত থেকে বিপুল পরিমাণ বৈদেশিক মুদ্রা অর্জিত হতে পারে।
কারিগরি শিক্ষার প্রসার : দিনবদলের পালায় কারিগরি শিক্ষার প্রসার। ঘটানোর প্রয়োজনীয়তা অপরিসীম। এ দেশের যুবসমাজ কারিগরি শিক্ষায় শিক্ষিত ও প্রশিক্ষিত হলে নিজেরাই কর্মসংস্থান তৈরি করে নিতে পারবে।
কৃষির উন্নতি: বাংলাদেশ কৃষিনির্ভর দেশ। এ দেশের সিংহভাগ মানুষ কৃষির সঙ্গে জড়িত। কিন্তু এ দেশের কৃষকরা প্রায় সবাই নিরক্ষর। ফলে তারা কৃষিক্ষেত্রে আধুনিক বৈজ্ঞানিক পদ্ধতিকে সঠিকভাবে প্রয়োগ করতে পারছে না, আর তাই বাড়ছে না উৎপাদন। মানুষ কাজ করে খাদ্য সংস্থানের জন্য। তাই দিনবদলের প্রধান লক্ষ্য হতে হবে খাদ্যে স্বনির্ভরতা অর্জন। এ ক্ষেত্রে ভর্তুকি দিতে দিনবদলের পালায় সফলতার স্বার্থে সরকার প্রয়োজনীয় পদক্ষেপ গ্রহণ করতে শুরু করেছে।
যোগাযোগব্যবস্থার উন্নতি: যোগাযোগ একটি গুরুত্বপূর্ণ বিষয়। যোগাযোগ ব্যবস্থা গতিশীল ও নিরাপদ না হলে দেশের সার্বিক উন্নয়ন ক্ষতিগ্রস্ত হয়। বাংলাদেশের যোগাযোগ ব্যবস্থার প্রধান মাধ্যম সড়ক ও নৌপথ। উভয় ক্ষেত্রেই দুর্ঘটনাজনিত সমস্যা অনেক বেশি। সড়কপথে চলাচল যেমন নিরাপদ নয়, নৌপথেও তাই। বাংলাদেশের দিনবদলের পালায় এটি একটি প্রধান প্রতিবন্ধকতা। দেশের মানুষের 1 চলাচল নিরাপদ করে দেশের উন্নয়নকে ত্বরান্বিত করতে হলে এ ■ সমস্যার প্রতিকার প্রয়োজন। এজন্য মেট্রোরেল, এলিভেটেড এক্সপ্রেসওয়ে, পদ্মা সেতুসহ যোগাযোগ বৃদ্ধিতে বিপুল পরিমাণ প্রকল্প হাতে নেওয়া হয়েছে, যা বাংলাদেশে নবদিগন্তের সূচনা করেছে। ইতোমধ্যে জনসাধারণ পদ্মা সেতু ও মেট্রোরেলের সুবধিা ভোগ 1 করছে।
সাম্য-মৈত্রী ও সাম্প্রদায়িক সম্প্রীতি: প্রাচীনকাল থেকেই বাংলাদেশে নানা, জাতি-ধর্মের লোকের বসবাস। ধর্ম-বর্ণ-নির্বিশেষে তারা পাশাপাশি অবস্থান করে। সকলেই বাঙালি এবং পরস্পর মৈত্রীর বন্ধনে আবদ্ধ। সাম্যবোধ ও মৈত্রীর বন্ধন থাকলে সাম্প্রদায়িক সম্প্রীতিতে ফাটল ধরার সম্ভাবনা থাকে না। ফলে প্রতিষ্ঠিত হয় শান্তিময় পরিবেশ। এই বোধ দিনবদলের পালায় বাংলাদেশকে অনেক দূর এগিয়ে নিয়ে যেতে পারে।
উপসংহার : স্বাধীনতার বহু বছর পরও বাংলাদেশ অর্থনীতি ও প্রযুক্তিগত উন্নতি না করতে পারায় তৃতীয় বিশ্বের দেশ হিসেবে পরিচিত ছিল। বর্তমানে বাংলাদেশের উন্নতিতে যেভাবে বৃহৎ কর্মযজ্ঞ পরিচালিত হচ্ছে তাতে বাংলাদেশ একটি উন্নয়নশীল দেশ হিসেবে মর্যাদা লাভ করেছে। বাংলাদেশের এই অদম্য অগ্রগতি অব্যাহত থাকলে নিকট ভবিষ্যতে বাঙালি একটি উন্নত জাতি হিসেবে বিশ্বের দরবারে মাথা উঁচু করে দাঁড়াতে সক্ষম হবে।

Explanation:


Sub-Questions:

================================================================================
Question #9 (ID: 696303)
--------------------------------------------------------------------------------
Type: CQ | Book: বাংলা ২য় পত্র | Years: 2024, 2024, 2024, 2024, 2024, 2024, 2023, 2023, 2023, 2023, 2020, 2020, 2020, 2020, 2016, 2016, 2016, 2014, 2014, 2011, 2008 | Boards: Barisal Board, Chittagong Board, Rajshahi Board, Mymensingh Board, Dinajpur Board, Barisal Board, Sylhet Board, Rajshahi Board, Chittagong Board, Mymensingh Board, Sylhet Board, Rajshahi Board, Chittagong Board, Rajshahi Board, Dinajpur Board, Rajshahi Board, Rajshahi Board | Tags: Barisal Board, Chittagong Board, Rajshahi Board, Mymensingh Board, Dinajpur Board, Jessore Board, Jessore Board, Barisal Board, Sylhet Board, Rajshahi Board, Jessore Board, Chittagong Board, Mymensingh Board, Sylhet Board, Rajshahi Board, Chittagong Board, Jessore Board, Rajshahi Board, Dinajpur Board, Rajshahi Board, Rajshahi Board
--------------------------------------------------------------------------------
Question:
কৃষিক্ষেত্রে/কৃষি কাজে বিজ্ঞান

Options:


Correct Answer: 

Solution:
ভূমিকা: আমাদের দেশে কৃষি নিয়ে অনেক প্রবাদবাক্য প্রচলিত আছে। সভ্যতার উষালগ্নে মানুষ যেদিন মাটিতে বীজ বুনে ফল ও ফসল ফলাতে শুরু করে, সেদিন থেকেই ফসল উৎপাদনের কাজে নতুন নতুন পন্থা উদ্ভাবিত হচ্ছে। বিজ্ঞানের অব্যাহত জয়যাত্রার পরিপ্রেক্ষিতে কৃষির মতো একটি গুরুত্বপূর্ণ বিষয়ে বিজ্ঞানকে ব্যাপকভাবে জড়িত করা প্রয়োজন। কারণ গোটা বাংলাদেশই একটা কৃষিক্ষেত্র। বাংলাদেশের মানুষ প্রায় সবাই কৃষিনির্ভর। কৃষি আমাদের প্রাণ, কৃষি আমাদের ধ্যানজ্ঞান ও সাধনা। তাই আধুনিক বিজ্ঞানসম্মত উপায়ে চাষাবাদ করা হলে একদিকে যেমন উৎপাদন বৃদ্ধি পাবে, অন্যদিকে তেমনই সমৃদ্ধ হবে দেশ এবং স্বনির্ভর হবে দেশের মানুষ।
কৃষক ও কৃষি: কালের স্রোতধারায় গোটা বিশ্ব আজ অপ্রতিহত গতিতে ছুটে চলেছে উন্নয়নের স্বর্ণশিখরের দিকে। অথচ বাংলাদেশের কৃষক আর কৃষি আজও সেই তিমিরেই রয়ে গেছে। মানুষের জীবনকে নিরাপত্তাদানের ব্যাপারে কৃষির বিশেষ গুরুত্বপূর্ণ ভূমিকা রয়েছে। তার সাথে বিজ্ঞানের সংযোগ ঘটেছে ঠিকই, কিন্তু ব্যাপক সম্পর্ক গড়ে ওঠেনি। উন্নত দেশগুলোতে কৃষিকাজে বিজ্ঞানের ঘনিষ্ঠ সম্পর্ক গড়ে উঠলেও আমাদের দেশে তেমন অগ্রগতি সাধিত হয়নি। কৃষিব্যবস্থা এখনো প্রাচীন পদ্ধতিতেই চলছে। উন্নত কৃষি পদ্ধতির সঙ্গে এদেশের নিরক্ষর কৃষক সমাজ এখনো পরিচিত হয়ে উঠতে পারেনি। আধুনিক কৃষিব্যবস্থা প্রয়োগের মতো জ্ঞান ও অর্থ তাদের নেই। তাই ফসলের উৎপাদন বাড়ছে না। ফলে অনেকটা ভাগ্যের ওপর নির্ভরশীল বাংলাদেশের কৃষকসমাজ প্রকৃতির খেয়ালখুশির খেলনা হয়ে ধুঁকে ধুঁকে মরছে।
বিজ্ঞানের দান: কৃষিক্ষেত্রে বিজ্ঞানের দান বিশেষভাবে তাৎপর্যপূর্ণ। জনসংখ্যা বৃদ্ধির সমস্যাটি সমগ্র বিশ্বে বিদ্যমান থাকায় কৃষির উৎপাদন বাড়িয়ে তা মোকাবিলা করার উদ্যোগ উন্নত বিশ্বে দেখা যায়। ফলে কৃষিক্ষেত্রে বিজ্ঞানের প্রয়োগ হওয়ায় কৃষির অনেক উন্নতি সাধিত হয়েছে। চাষাবাদ পদ্ধতি এখন যান্ত্রিকীকরণ করা হয়েছে। কৃষি উৎপাদনের সামগ্রিক ব্যবস্থায় বিজ্ঞান অবদান রেখেছে। বীজ উৎপাদন ও সংরক্ষণে বিজ্ঞানের সাহায্য নেওয়া হচ্ছে। সার, সেচ ইত্যাদি ক্ষেত্রে বিজ্ঞানের ব্যবহার হচ্ছে। বিভিন্ন কৃষিজ ফসল নিয়ে গবেষণার মাধ্যমে উন্নতমানের এবং বেশি পরিমাণে ফসল ফলনের উপায় উদ্ভাবন করা হয়েছে। এসব অগ্রগতির ফলে বিশ্বের বহু দেশে কৃষির উৎপাদন প্রচুর বেড়েছে এবং উদ্বৃত্ত ফসল বিভিন্ন দেশে রপ্তানি করা হচ্ছে।
কৃষিকাজে বিজ্ঞান : একুশ শতকের এ সূচনা লগ্নে বিশ্ব ও বিশ্ববাসীর কোনো কাজেই বিজ্ঞানের অনুপস্থিতি নেই। বিজ্ঞানের জয়যাত্রা আজ সর্বত্র অব্যাহত। বিজ্ঞানের বদৌলতে অন্ধকার পৃথিবী আজ আলোকাভায় ঝলমল। বিজ্ঞানের বদৌলতেই আজ ঊষর মরু হয়েছে সরস ও উর্বর, উঁচু-নিচু পাহাড়ের বন্ধুর ভূমি পরিণত হয়েছে দিগন্ত বিস্তৃত সমভূমিতে, নদী পেয়েছে নতুন গতি, শুকনো আবাদি খেতে হতে পারছে জলসিঞ্চন। জগৎ ও জীবনের কর্মপ্রবাহের প্রতিটি স্তরে বিজ্ঞান তার অবদানের স্বাক্ষর বহন করে চলেছে।
কৃষিবিজ্ঞানীরা বর্তমান শতাব্দীতে কৃষিকাজে বিজ্ঞানের ব্যবহারকে সাফল্যের দ্বারপ্রান্তে নিয়ে এসেছেন। অল্প জমিতে অধিক ফসল উৎপাদনের প্রয়াসে নিবিড় চাষের জন্য যান্ত্রিক সরঞ্জামের আবিষ্কার কৃষিক্ষেত্রে বিপ্লবের সূচনা করেছে। ট্রাক্টর ও পাওয়ার ট্রিলারের সঙ্গে আরও নানা ধরনের যান্ত্রিক সরঞ্জামের আবিষ্কার মানুষ ও পশুশ্রমকে মুক্তি দিয়েছে। একই সঙ্গে গোবর সার, কম্পোস্ট সার ও সবুজ সারের স্থলে রাসায়নিক সার, যথা- ইউরিয়া, টিএসপি, এমপি ইত্যাদি আবিষ্কারের ফলে একরপ্রতি উৎপাদন দ্বিগুণের ওপর চলে গেছে। সম্ভব হয়েছে ধান ও গমের ক্ষেত্রে উচ্চ ফলনশীল বীজ আবিষ্কার। ফিলিপাইনের আন্তর্জাতিক ধান গবেষণা কেন্দ্রে ইরিধান আবিষ্কৃত হয়। এরপর বাংলাদেশ ধান গবেষণা ইনস্টিটিউট 'ইরি-৮' নামক উচ্চ ফলনশীল ধান আবিষ্কার করে এদেশের কৃষিক্ষেত্রে এক বৈপ্লবিক পরিবর্তন সাধন করে।
পাটের জন্মসূত্র আবিষ্কার কৃষিকাজে বিজ্ঞানের প্রয়োগজনিত সাফল্য শুধু ধান ও গমের ক্ষেত্রেই সীমাবদ্ধ নয়। বিজ্ঞানের এই সাফল্য দেশের প্রায় সব ধরনের ফলমূল ও কৃষিপণ্যের ক্ষেত্রেই সাধিত হয়েছে। কৃষিকাজে বিজ্ঞানের প্রয়োগের মাধ্যমে পোকামাকড়, রোগবালাই দমন ও নির্মূল করার ক্ষেত্রে বিজ্ঞানের প্রয়োগ ঘটেছে অন্য সব ক্ষেত্রের মতোই। নানা ধরনের পোকার আক্রমণ থেকে শস্যকে রক্ষার জন্য ইনসেকটিসাইড বা পোকা দমনকারী বহু রাসায়নিক দ্রব্য আবিষ্কৃত হয়েছে। তার মধ্যে এন্ড্রিন, ডায়াজিন, ক্লোর ছাড়াও রয়েছে অনেক পোকা ধ্বংসকারী ওষুধ।
দৃষ্টান্ত: বিস্ফোরণোন্মুখ জনসংখ্যার ভারে বাংলাদেশ আজ ন্যুজ। জনসংখ্যার গুরুভার সৃষ্টি করেছে প্রকট খাদ্য সংকট। আমাদের দেশের প্রচলিত প্রাচীন পদ্ধতি জনসংখ্যা বৃদ্ধির সঙ্গে সমতা বজায় রেখে কৃষিক্ষেত্রে ফসল উৎপাদন করতে পারছে না। আমাদের মাটির তুলনায় জাপানের মাটির স্বাভাবিক উৎপাদন ক্ষমতা এক-চতুর্থাংশ। অথচ তারা কৃষিক্ষেত্রে বিজ্ঞান ও প্রযুক্তিকে কাজে লাগিয়ে আমাদের চেয়ে কম জমিতে সর্বাধিক ফসল ফলিয়ে খাদ্য সমস্যার সমাধান করতে সক্ষম হয়েছে। যুক্তরাষ্ট্র, ফিলিপাইন, চীন, কোরিয়া প্রভৃতি দেশের কৃষিবিজ্ঞানকে আমরা ব্যবহার করে উপকৃত হতে পারি।
আমাদের কৃষিকাজে বিজ্ঞান: বর্তমানে আমাদের কৃষিকাজে বিজ্ঞানের প্রভাব লক্ষ করা গেছে। সীমিত আকারে হলেও কোনো কোনো দিক দিয়ে বিজ্ঞানের অবদানে আমাদের কৃষিব্যবস্থার উন্নয়ন সাধিত হয়েছে। কিন্তু প্রয়োজনের তুলনায় তা যথেষ্ট নয়। উন্নত দেশসমূহের মতো আমরাও বৈজ্ঞানিক পদ্ধতিতে ফসল ফলানো থেকে শুরু করে অল্প পরিশ্রমে অধিকতর ফসল উৎপাদন ও মাড়াই করে আমাদের খাদ্য সমস্যার সমাধান করতে পারি। মানুষের মৌলিক চাহিদার সবটাই জোগান দেয় কৃষি। তাই কৃষিকে অবহেলা করে বেঁচে থাকা যেমন সম্ভব নয়, তেমনি দেশ ও জাতির সামগ্রিক কল্যাণ সাধনও অসম্ভব। আশার কথা, এদিকে লক্ষ রেখেই সরকার কৃষিক্ষেত্রে আধুনিক প্রযুক্তির ব্যবহারে সচেতন। কৃষিব্যবস্থার সামগ্রিক কল্যাণের স্বার্থে এদেশে কৃষি কলেজ ও কৃষি বিশ্ববিদ্যালয় প্রতিষ্ঠা করা হয়েছে। কৃষিকে মাধ্যমিক স্তর থেকে পাঠ্যসূচির অন্তর্ভুক্ত করা হয়েছে। সরকারের কৃষি মন্ত্রণালয় কৃষি সম্প্রসারণে সবরকম সাহায্য সহযোগিতা করে আসছে। বাংলাদেশে সম্প্রতি কৃষিক্ষেত্রে যে উন্নয়ন সাধিত হচ্ছে তার পেছনে বিজ্ঞানের যথেষ্ট অবদান রয়েছে।
উপসংহার: বাংলাদেশের জাতীয় উন্নয়ন সম্পূর্ণরূপে কৃষির ওপর নির্ভরশীল। তাই কৃষিব্যবস্থাকে আধুনিক বিজ্ঞানসম্মত করার জন্য জোর দিতে হবে। কৃষির সর্বক্ষেত্রে বৈজ্ঞানিক গবেষণা চালিয়ে উৎপাদন বৃদ্ধির ব্যবস্থা করতে হবে। বিজ্ঞানকে কার্যকর করে তোলার জন্য শিক্ষার সম্প্রসারণ করতে হবে। দূর করতে হবে পরনির্ভরশীল্লা। একমাত্র বিজ্ঞান ও প্রযুক্তির মাধ্যমেই কৃষিক্ষেত্রে বৈপ্লবিক পরিবর্তন এনে আমরা পরনির্ভরশীলতার অভিশাপ থেকে পরিত্রাণ পেতে পারি।

Explanation:


Sub-Questions:

