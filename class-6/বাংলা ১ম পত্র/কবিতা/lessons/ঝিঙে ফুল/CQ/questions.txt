================================================================================
Question #1 (ID: 681383)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আবদুর রবের একমাত্র ছেলে ফয়সাল। লেখাপড়ায় সে বেশ ভালো। ফয়সালের মামা তাকে ঢাকায় এনে লেখাপড়া করাতে চান। কিন্তু ফয়সাল গ্রামের এ চমৎকার পরিবেশ ছেড়ে কোলাহলপূর্ণ ঢাকায় যেতে চায় না।

Options:
ক. হিয়া অর্থ কী?
খ. “চাই না ও অলকায়”— এর দ্বারা কী বোঝানো হয়েছে?
গ. ফয়সালের মামার চাওয়া 'ঝিঙে ফুল' কবিতার প্রজাপতির ডাকের সঙ্গে কীভাবে সম্পর্কিত ব্যাখ্যা কর।
ঘ. “ফয়সাল এবং ঝিঙে ফুলের ইচ্ছা যেন একই সূত্রে গাঁথা।” — উক্তিটির যথার্থতা নিরূপণ কর।


Correct Answer: 

Solution:
কহিয়া শব্দের অর্থ হৃদয়।খঅলকা বা স্বর্গ অনেক সুখ-স্বাচ্ছন্দ্যে পরিপূর্ণ থাকলেও কবি এ স্বদেশের প্রকৃতিকে রেখে অন্য কোথাও যেতে চান না— এটাই ঝিঙে ফুলের প্রতীকে বোঝানো হয়েছে।'ঝিঙে ফুল' কবিতায় কবির প্রকৃতিপ্রেমের পরিচয় পাওয়া যায়। পৌষের বেলাশেষে সবুজ পাতার এ দেশে জাফরান রং নিয়ে ঝিঙে ফুল মাচার উপর ফুটে আছে। প্রজাপতি তাকে বোঁটা ছিঁড়ে চলে আসার জন্য ডাকছে। আকাশে চলে যাওয়ার জন্য ডাকছে তারা। কিন্তু সে সুখ-ঐশ্বর্যে পরিপূর্ণ স্বর্গের চেয়ে পৃথিবীকে বেশি ভালোবাসে। তাই সে মাটিকে ভালোবেসে মাটি-মায়ের কাছেই থাকবে আলোচ্য চরণে এ কথাই বোঝানো হয়েছে।গজন্মভূমির শেকড় থেকে বিচ্ছিন্ন করার আহ্বানের দিক থেকে ফয়সালের মামার চাওয়া 'ঝিঙে ফুল' কবিতার প্রজাপতির ডাকের সঙ্গে সম্পর্কিত।• জন্মভূমির সঙ্গে সবার নিবিড় সম্পর্ক রয়েছে। স্বর্গ সুখের নিশ্চয়তা পেলেও মানুষ জন্মভূমিকে ছেড়ে যেতে চায় না।• 'ঝিঙে ফুল' কবিতায় ঝিঙে ফুলকে বোঁটা ছিড়ে আসার জন্য প্রজাপতি ডাকছে। কিন্তু ঝিঙে ফুল মাটিকে ভালোবেসে মাটির কাছেই থাকবে। উদ্দীপকে ফয়সালের মামা ভালো পড়াশুনার জন্য চেনা-জানা পরিবেশ ছেড়ে ফয়সালকে ঢাকায় নিয়ে যেতে চান। এভাবেই জন্মমাটির শেকড় বিচ্ছিন্ন করার আহ্বানের দিক থেকে ফয়সালের মামার চাওয়া 'ঝিঙে ফুল' কবিতার প্রজাপতির ডাকের সঙ্গে সম্পর্কিত।ঘ“ফয়সাল এবং ঝিঙে ফুলের ইচ্ছা যেন একই সূত্রে গাঁথা।” — উক্তিটি যথার্থ।• মানুষ বা প্রকৃতি যে যেখানে যে পরিবেশে বড় হয় সেখানে আত্মীয়তার সম্পর্ক অনুভব করে। কিছুতেই সে তার চিরচেনা পরিবেশ থেকে বিচ্ছিন্ন হতে চায় না।• উদ্দীপকে ফয়সালের মামা ফয়সালকে ঢাকায় নিয়ে যেতে চান পড়াশুনা করানোর জন্য। কিন্তু ফয়সাল তার নিজ অবস্থানকেই ভালোবেসে অন্য কোথাও যেতে চায় না। 'ঝিঙে ফুল' কবিতায় ঝিঙে ফুলকে প্রজাপতি ডাকছে বোঁটা ছিঁড়ে চলে আসার জন্য, আকাশে চলে যাওয়ার জন্য ডাকছে তারা। কিন্তু সে মাটিকে ভালোবেসে মাটি-মায়ের কাছেই থাকবে।• কোনো কিছুর মোহেই নিজ জন্মস্থানকে ছেড়ে না যাওয়ার দিক দিয়ে ফয়সাল ও ঝিঙে ফুলের ইচ্ছা যেন একই সূত্রে গাঁথা। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 681403)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কাজল বিলের কালো পা
টলোমলো বেশ
মধ্যিখানি শাপলা মেয়ে
মুখে হাসির রেশ।
বুক ভরা পাখা মেলে
হেসে ওঠে ভোরে
যদি যাও কাজল বিলে
সাথে নিও মোরে ।

Options:
ক. কাজী নজরুল ইসলাম কত সালে জন্মগ্রহণ করেন?
খ. “ঝিঙে ফুল স্বর্গে যেতে রাজি হয়নি কেন?”
গ. উদ্দীপকে 'ঝিঙে ফুল' কবিতার কোন ভাব প্রকাশ পেয়েছে?
ঘ. উদ্দীপকের কবিতাংশের প্রাকৃতিক সৌন্দর্য এবং 'ঝিঙে ফুল' কবিতার প্রাকৃতিক সৌন্দর্য এক নয়— বিশ্লেষণ কর ।


Correct Answer: 

Solution:
ককাজী নজরুল ইসলাম ১৮৯৯ সালে জন্মগ্রহণ করেন ।খঝিঙে ফুল মা-মাটির পরশেই ভালো থাকতে চায়, তাই সে স্বর্গে যেতে রাজি হয়নি ।• ঝিঙে ফুল সবুজ পাতার মাঝে যখন ফোটে তখন তার অপরূপ সৌন্দর্য যেন সবাইকে মুগ্ধ করে। ঝলমল করে দোলা ঝিঙে ফুল যেন পৌষের শেষ বেলায়ও প্রকৃতির সবচেয়ে বড় আকর্ষণ। প্রজাপতি তাকে ডাকে বোঁটা ছিঁড়ে আকাশে চলে আসতে, কিন্তু ঝিঙে ফুল তাতে রাজি হয় না। সে তার সৌন্দর্য নিয়ে মা-মাটিকে আঁকড়ে ধরেই বাঁচতে চায়। এই জীবনই যেন তার কাছে শান্তিময়। তাই ঝিঙে ফুল স্বর্গে যেতে রাজি হয়নি।গউদ্দীপকে 'ঝিঙে ফুল' কবিতার ঝিঙে ফুলের ফুটে থাকার মধ্যে যে সৌন্দর্যের ভাব প্রকাশিত হয়েছে তাই প্রকাশ পেয়েছে ।• প্রকৃতির সৌন্দর্য কৃত্রিম নয়। মানুষ কেবল প্রকৃতির এই সৌন্দর্য দেখেই নিজের মনের না-বলা ভাব ব্যক্ত করতে পারে। প্রকৃতিও মানুষকে নিরাশ না করে তার সবকিছুই উজাড় করে ঢেলে দেয়।• উদ্দীপকে কাজল বিলের কালো পানির মাঝে ফুটন্ত শাপলা ফুলের সৌন্দর্য প্রকাশিত হয়েছে। ভোরে শাপলা ফুল বুক ভরা পাপড়ি মেলে, মুখে হাসি নিয়ে আবির্ভূত হয় কাজল বিলের মাঝে। 'ঝিঙে ফুল' কবিতায়ও বলা হয়েছে, ফিরোজিয়া রঙের ঝিঙে ফুল ঝোপের মাঝে, পাতার কানের কাছে ফুটে থাকে। পৌষের শেষ বেলায় ঝিঙে ফুলের সৌন্দর্যেই মরা মাচান বিকশিত হয়। ঝিঙে ফুল যখন তার মায়ের কোলে এলোমেলো হয়ে ঘুমিয়ে থাকে তখন তাকে আরও সুন্দর দেখায়। উদ্দীপকে শাপলার সৌন্দর্য প্রকাশ পেয়েছে আর কবিতায় ঝিঙে ফুলের। তাই বলা যায়, উদ্দীপকে 'ঝিঙে ফুল' কবিতার ঝিঙে ফুল ফুটে থাকার সৌন্দর্য ভাব প্রকাশ পেয়েছে।ঘউদ্দীপকের কবিতাংশের প্রাকৃতিক সৌন্দর্য এবং 'ঝিঙে ফুল' কবিতার প্রাকৃতিক সৌন্দর্য এক নয়— মন্তব্যটি যথার্থ।• প্রকৃতির একেক বস্তুর সৌন্দর্য একেক রকম। কোনোটির সঙ্গে কোনোটির তুলনা হয় না। কারণ প্রকৃতির সব উপাদানই স্বমহিমায় বিকশিত। আর তাদের প্রত্যেকেরই নির্ধারিত স্থান রয়েছে। যাকে যেখানে মানায়, সে সেখান থেকেই নিজের দ্যুতি ছড়ায়।• উদ্দীপকে কাজল বিলের মাঝে শাপলার ফুটে থাকা সৌন্দর্যের কথা বলা হয়েছে। বিলের বুকে ভোর বেলায় শাপলা তার পাপড়ি মেলে জাগ্রত হয়। সেই সঙ্গে বিলের টলমলে কালো পানিতে ছড়িয়ে পড়ে তার মাধুর্য। 'ঝিঙে ফুল' কবিতায় ঝোপঝাড়ে ঝিঙে ফুলের সৌন্দর্য প্রকাশ পেয়েছে। ঝিঙে ফুল পাতার মাঝে, ঝোপের ভেতরে ফুটে মরা মাচানের মাঝেও তার সৌন্দর্য ছড়িয়ে দেয়। আবার পৌষের শেষ বেলায় তাকে দেখে মনে হয় যেন মায়ের কোলে এলোমেলো হয়ে ঘুমিয়ে গেছে।• উদ্দীপকে বিলের মাঝে শাপলার প্রস্ফুটিত সৌন্দর্য প্রকাশ পেয়েছে। 'ঝিঙে ফুল' কবিতার ঝোপঝাড়ে, মাচানে, পৌষের শেষ বেলায় ঝিঙে ফুলের সৌন্দর্য খোঁজা হয়েছে। শাপলার সৌন্দর্য পানিতে আর ঝিঙে ফুলের সৌন্দর্য স্থলে বা ভূমিতে। উদ্দীপক ও কবিতায় প্রাকৃতিক সৌন্দর্য ফুটে উঠলেও দুটির ধরন আলাদা। তাই বলা যায়, উদ্দীপকের কবিতাংশের প্রাকৃতিক সৌন্দর্য এবং 'ঝিঙে ফুল' কবিতার প্রাকৃতিক সৌন্দর্য এক নয় ।

Explanation:


Sub-Questions:

================================================================================
Question #3 (ID: 681399)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দেশ হলো আসলে জননীর মতো। মা যেমন স্নেহ-মমতা-ভালোবাসা দিয়ে আমাদের আগলে রাখেন, দেশও তেমনই তার আলো বাতাস সম্পদ দিয়ে আমাদের বাঁচিয়ে রেখেছে। মাকে আমরা যেমন ভালোবাসি, দেশকেও তেমনই ভালোবাসতে হবে। দেশকে ভালোবাসার মধ্য দিয়েই সার্থক হয়ে উঠবে আমাদের জীবন।

Options:
ক. 'জাফরানি' কী?
খ. ‘মরা মাচানের দেশে' বলতে কী বোঝানো হয়েছে?
গ. উদ্দীপকে বর্ণিত বিষয়টি 'ঝিঙে ফুল' কবিতার কোন দিকটির প্রতিনিধিত্ব করছে? ব্যাখ্যা কর।
ঘ. “উদ্দীপকটি 'ঝিঙে ফুল' কবিতার সমগ্র ভাবের ধারক নয়।”— তোমার মতামত যুক্তি দিয়ে বুঝিয়ে দাও ।


Correct Answer: 

Solution:
কজাফরানি' এক প্রকার হলদে রং ।খমরা মাচানের দেশে' বলতে বাঁশের মাচাকে বোঝানো হয়েছে। ঝিঙে গাছ সাধারণত বাঁশের মাচায় বড় হয় ।● পৌষ মাসের শেষ দিকে ঝিঙে ফুল ফোটে। মরা বাঁশের মাচায় জাফরান রঙা ফুল সৌন্দর্য ছড়ায়। সে সৌন্দর্যে পরিবেশ আকুল হয়ে ওঠে। মূলত ঝিঙে ফুলের সৌন্দর্য মরা মাচানের সম্পূর্ণটা ভরিয়ে রাখে।গউদ্দীপকে বর্ণিত বিষয়টি 'ঝিঙে ফুল' কবিতার ঝিঙে ফুলের মাটির প্রতি মমত্বের দিকটির প্রতিনিধিত্ব করছে।• জন্ম থেকে মৃত্যু পর্যন্ত মানুষ বা প্রাণী জন্মস্থানের স্নেহে বেড়ে ওঠে। এক সময় সে প্রিয় জন্মভূমির কল্যাণে বা ঐশ্বর্য বর্ধনে নিজেকে নিয়োজিত রাখে।• উদ্দীপকে বর্ণিত হয়েছে মাতৃভূমির প্রতি অসীম ভালোবাসার কথা । মাতৃস্নেহের মতোই এ দেশ আমাদের অত্যন্ত স্নেহে লালন করে তার আলো-বাতাস, পানিসহ নানা উপকরণ দ্বারা। 'ঝিঙে ফুল' কবিতায় ঝিঙে ফুলের সৌন্দর্যের পাশাপাশি প্রকৃতির প্রতি আকর্ষণের দিকটি বর্ণিত হয়েছে। এর অপরূপ সৌন্দর্য চারদিকের পরিবেশ মনোরম করে তোলে। সেই সৌন্দর্যে বিভোর হয়ে প্রজাপতি ও আকাশের তারারা হাতছানি দিয়ে ডাকলেও ঝিঙে ফুল মাটির মমত্বে সেই ডাকে সাড়া দেয় না। সুতরাং উদ্দীপকে বর্ণিত বিষয়টি 'ঝিঙে ফুল' কবিতায় ঝিঙে ফুলের মাতৃভূমির প্রতি আকর্ষণের দিকটির প্রতিনিধিত্ব করছে।ঘ“উদ্দীপকটি 'ঝিঙে ফুল' কবিতার সমগ্র ভাবের ধারক নয়।”— মন্তব্যটি যুক্তিযুক্ত।• অপরূপ শোভাময় দেশ বাংলাদেশ। এখানকার মাটির গন্ধ, সূর্যের নরম আলো, পাখির কিচিরমিচির, নদীর কলতান সবকিছুই আমাদের মুগ্ধ করে। আরও বেশি মুগ্ধ করে তার স্নেহ ও ঔদার্য।● উদ্দীপকে বর্ণিত হয়েছে প্রিয় মাতৃভূমি বাংলাদেশের স্নেহের কথা। দেশমাতা আদর-সোহাগ-ভালোবাসা দিয়ে আমাদের লালন করে থাকে । 'ঝিঙে ফুল' কবিতায় ঝিঙে ফুলের সৌন্দর্য ও প্রকৃতির প্রতি আকর্ষণ বর্ণিত হয়েছে। সৌন্দর্যে মুগ্ধ হয়ে প্রজাপতি ও আকাশের তারারা হাতছানি দিয়ে ডাকলেও মাটির মমত্বে ঝিঙে ফুল তাদের কথায় সাড়া দেয় না ।• উদ্দীপকে শুধু মাটির প্রতি মায়ের মতো সম্মান ও ভালোবাসা দেখানোর দিকটি ফুটে উঠেছে। অন্যদিকে 'ঝিঙে ফুল' কবিতায় ঝিঙে ফুলের মাটির প্রতি আকর্ষণের দিকটির বর্ণনার পাশাপাশি প্রাকৃতিক সৌন্দর্য, মাতৃভূমির প্রতি ভালোবাসায়, স্বর্গ সুখের প্রলোভন প্রত্যাখ্যান, প্রকৃতির প্রতি ভালোবাসা ইত্যাদি বিষয়ও বর্ণিত হয়েছে। সুতরাং বলা যায়, উদ্দীপকটি 'ঝিঙে ফুল' কবিতার সমগ্র ভাবের ধারক নয়।

Explanation:


Sub-Questions:

================================================================================
Question #4 (ID: 681395)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হিম ধরা তার আঁখির আড়ালে কখন ফুটাল ফুল?

এত কি কুসুম সঞ্চিত ছিল অন্তর বিয়াকুল?

আশা-চঞল দখিনা মলয়

নিখিল পরানে দোল দিয়া যায়

আসিবে ফাগুন বাজাইবে বেণু বেদনারে যাবে ভুলি

বিকচ কুসুম ঢালিবে গন্ধ, গান গেয়ে যাবে অলি।

Options:
ক. ঝিঙে ফুল কোন দেশের ফিরোজিয়া ফিঙে কুল?
খ. “আলুথালু ঘুমু যাও রোদে গলা দুপুরে"- বুঝিয়ে লেখ ।
গ. উদ্দীপকের কোন দিকটি 'ঝিঙে ফুল' কবিতায় প্রতিফলিত হয়েছে? ব্যাখ্যা কর।
ঘ. “উদ্দীপকে প্রতিফলিত দিকটির সঙ্গে 'ঝিঙে ফুল' কবিতার মূল বিষয়বস্তুর অনেক সাদৃশ্য রয়েছে।” মন্তব্যটি সম্পর্কে তোমার মতামত দাও।


Correct Answer: 

Solution:
কঝিঙে ফুল সবুজ পাতার দেশের ফিরোজিয়া ফিঙে কুল ।খআলোচ্য চরণে ঝিঙে ফুলের এলোমেলোভাবে ফুটে থাকারদিকটি প্রকাশ পেয়েছে।• ঝিঙে ফুল দেখতে অত্যন্ত সুন্দর। সবুজ পাতার মধ্যে তার ফিরোজা রং এক অপূর্ব রূপ সৃষ্টি করে। পৌষের শেষ বেলাতে ঝিঙে ফুলের জাফরানি বেশ মরা মাচানের দেশ মশগুল করে রাখে। কিন্তু কখনো কখনো ঝিঙে ফুলের সৌন্দর্য যেন অবহেলায় পড়ে থাকে । যেমন তপ্ত রোদে সে এলোমেলোভাবে ঘুমিয়ে পড়ে। সূর্যের এমন তাপের মধ্যে ঝিঙে ফুলের ঘুমিয়ে থাকা যেন মানায় না তাকে ! কোথায় যেন তার সৌন্দর্যকে আঘাত করে। ঝিঙে ফুলের মোহনীয় সৌন্দর্য অবহেলায় পড়ে থাকা বোঝাতে উক্তিটি করা হয়েছে।গউদ্দীপকের প্রকৃতির সঙ্গে মিশে থাকা ফুলের সৌন্দর্য বর্ণনার দিকটি 'ঝিঙে ফুল' কবিতায় প্রতিফলিত হয়েছে।প্রকৃতিতে রয়েছে অপার সৌন্দর্যের ঘনঘটা। প্রকৃতির বিভিন্ন অনুষঙ্গের মাঝে লুকিয়ে থাকা এসব সৌন্দর্য অনেক অনেক সময় আমাদের অগোচরে থেকে যায়। আবার কবির বর্ণনায় এই সৌন্দর্য হয়ে ওঠে আরও রঙিন ও সুশোভিত।উদ্দীপকে ফুলের সৌন্দর্যের কথা বলা হয়েছে। ফুলের সৌন্দর্যে কবি অবাক হয়ে যান, তার অন্তরে আশা জেগে ওঠে। ফাগুন মাসে ফুলের গন্ধে অলি গান গায়। 'ঝিঙে ফুল' কবিতায়ও কবি ঝিঙে ফুলের সৌন্দর্য বর্ণনা করেছেন। ঝিঙে ফুলও প্রকৃতির মাঝে এক অপরিমেয় সৌন্দর্য সৃষ্টি করে। পৌষের বেলাশেষে সবুজ পাতার এ দেশে জাফরান রং নিয়ে ঝিঙে ফুল মাচার উপর ফুটে আছে। এভাবে কবিতায় ঝিঙে ফুলের সৌন্দর্য এবং প্রকৃতির সঙ্গে একাত্মভাবে মিশে থাকার বিষয়টি প্রতিফলিত হয়েছে।ঘ“উদ্দীপকে প্রতিফলিত দিকটি 'ঝিঙে ফুল' কবিতার মূল বিষয়বস্তুর সঙ্গে সমান্তরাল।”— মন্তব্যটি যথার্থ।• কবির চোখে প্রকৃতির সৌন্দর্যের বিষয়গুলো স্পষ্টভাবে চোখে পড়ে। যে সৌন্দর্য অনুধাবনের ক্ষমতা সবার মাঝে থাকে না তা কোনোভাবেই কবির চোখ এড়িয়ে যেতে পারে না। আর এ কারণেই কবি প্রকৃতির বিভিন্ন অনুষঙ্গের সৌন্দর্য তার ভাষায় ফুটিয়ে তোলেন ।• উদ্দীপকের কবিতাংশে কবি ফুলের সৌন্দর্যে মুগ্ধ হয়েছেন। যা কবির মনে আশার সঞ্চার করেছে। ফুলের সৌন্দর্যে, গন্ধে মুগ্ধ অলি গান গেয়ে যায়। ‘ঝিঙে ফুল' কবিতায়ও ঝিঙে ফুলের প্রাকৃতিক সৌন্দর্য প্রকাশ পেয়েছে। সেখানে ঝিঙে ফুল কীভাবে মরা মাচানের দেশ মশগুল করে তোলে, কীভাবে ঝলমল করে ঝিঙে ফুল দোলে তার বর্ণনা রয়েছে। ফিরোজা, সবুজ, জাফরান বিভিন্ন রঙের ঘনঘটার মধ্য দিয়ে প্রকৃতির প্রতি কবির ভালোবাসা স্পষ্ট করেছেন।• উদ্দীপকে বর্ণিত ফুলের সৌন্দর্যের মতো 'ঝিঙে ফুল' কবিতায়ও কবি ঝিঙে ফুলের সৌন্দর্যের কথা বলেছেন। এদিক দিয়ে উদ্দীপক এবং কবিতার সাদৃশ্য পরিলক্ষিত হয়। কারণ ফুলের প্রাকৃতিক সৌন্দর্যের এই দিকটিই কবিতার মূল বিষয়বস্তু। তাই এ দৃষ্টিকোণ থেকে বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 681391)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“আমরা ঘাসের ছোট ছোট ফুল

হাওয়াতে দোলাই মাথা,

- তুলো না মোদের দোলো না পায়ে

ছিঁড়ো না নরম পাতা।

শুধু দেখো আর খুশি হও মনে

সূর্যের সাথে হাসির কিরণে

কেমন আমরা হেসে উঠি আর

দুলে দুলে নাড়ি মাথা”

Options:
ক. ‘মাচান' শব্দের অর্থ কী?
খ. 'সবুজ পাতার দেশ' বলতে কবি কী বুঝিয়েছেন? - ব্যাখ্যা কর।
গ. উদ্দীপকটি ‘ফিঙে ফুল' কবিতার সঙ্গে কীভাবে সম্পর্কিত? ব্যাখ্যা কর ।
ঘ. “প্রকৃতির প্রতি ভালোবাসাই উদ্দীপক ও 'ঝিঙে ফুল' কবিতার মূল সুর।” — মূল্যায়ন কর।


Correct Answer: 

Solution:
ক‘মাচান' শব্দের অর্থ হলো— পাটাতন।খসবুজ পাতার দেশ' বলতে কবি চির সবুজে ঘেরা আমাদের এই দেশকে বুঝিয়েছেন।• সবুজ মাঠ, ফসলের খেত, বনবনানীতে ঘেরা আমাদের এই দেশ। গাছের সবুজ পাতার আচ্ছাদনে রচিত হয়েছে পাতার পারাবার। যেদিকে তাকানো যায় সেদিকেই অবারিত সবুজ। তাই কবি এদেশকে সবুজ পাতার দেশ বলেছেন।গউদ্দীপকটি ফুলের সৌন্দর্যের বিষয়ে 'ফিঙে ফুল' কবিতার সঙ্গে সম্পর্কিত।• ফুল প্রকৃতির অনন্য এক উপাদান। হাজার রকমের ফুলের সমাহার ঘটেছে প্রকৃতিতে। বাহারি রঙের ফুলে অপরূপ হয়ে উঠেছে প্রকৃতি। 'ঝিঙে ফুল' কবিতায় কবি প্রকৃতির এমনই এক সৌন্দর্যের উপাদান ঝিঙে ফুলের কথা বলেছেন। সবুজ পাতার সায়রে জাফরান রঙের ঝিঙে ফুল ফুটে থাকে। প্রকৃতিতে এক অনন্য মুগ্ধতা সৃষ্টি করেছে এই ঝিঙে ফুল। উদ্দীপকে ঘাসফুলের সৌন্দর্যের কথা কবি প্রকাশ করেছেন। ঘাসের ছোট ছোট ফুল হাওয়ায় মাথা দুলিয়ে প্রকৃতিতে ছড়ায় সৌন্দর্য। ফুল যে প্রকৃতির অবিচ্ছেদ্য উপাদান তা উদ্দীপক ও ‘ফিঙে ফুল' কবিতায় প্রকাশ পেয়েছে।ঘ“প্রকৃতির প্রতি ভালোবাসাই উদ্দীপক ও 'ঝিঙে ফুল' কবিতার মূল সুর।” — মন্তব্যটি যথার্থ।• প্রকৃতির সৌন্দর্যকে ভালোবাসে না এমন মানুষ খুঁজে পাওয়া কঠিন। প্রকৃতিপ্রেমী মানুষের কাছে প্রকৃতির প্রতিটি উপাদানই অনুপম সৌন্দর্য নিয়ে ধরা দেয়। ফুল, পাখি, বৃক্ষলতা সবার মাঝেই সে সৌন্দর্য খোঁজে।• 'ঝিঙে ফুল' কবিতায় কবির প্রকৃতিপ্রেমের বহিঃপ্রকাশ ঘটেছে। কবি প্রকৃতিকে ভালোবাসেন বলেই খুব সাধারণ একটি ফুল তাঁর মনে সৃষ্টি করেছে অনুপম সৌন্দর্যের অনুভূতি। পৌষের শেষ বেলায় জাফরানি ঝিঙে ফুল সবুজ পাতার পারাবারে অনুপম সৌন্দর্য ছড়ায়। উদ্দীপকেও ঘাসফুলের প্রতি কবির ভালোবাসা ফুটে উঠেছে।• উদ্দীপক ও 'ঝিঙে ফুল' কবিতায় প্রকৃতির প্রতি উভয় কবিই গভীরভাবে অনুরক্ত। তাই প্রকৃতি উভয় কবির হৃদয়ে সৃষ্টি করেছে সৌন্দর্যের অনুভূতি। আর এর উৎস মূলত প্রকৃতিপ্রেম। এ কারণে প্রশ্নোত্ত মন্তব্যটি নিঃসন্দেহে যথার্থ বলা যায়।

Explanation:


Sub-Questions:

================================================================================
Question #6 (ID: 681387)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“চপল পায় কেবল ধাই,

কেবল গাই পরীর গান,

পুলক মোর সকল গায়

বিভোল মোর সকল প্রাণ।

সুন্দরের তৃষ্ণা যার

আমরা ধাই তার আশেই।

চপল পায় কেবল ধাই

উপল-ঘায় দিই ঝিলিক,

দুল দোলাই মন ভোলাই,

ঝিলমিলাই দিগ্বিদিক।”

Options:
ক. ঝিঙে ফুল মরা মাচানের দেশ মল করে।
খ. ঝিঙে ফুল মা-মাটির পরশেই ভালো থাকতে চায়, তাই সে অলকায় যেতে চায় না।
গ. উদ্দীপকের ঝরনার সঙ্গে 'ঝিঙে ফুল' কবিতার ঝিঙে ফুলের মিল রয়েছে?
ঘ. “উদ্দীপকটি 'ঝিঙে ফুল' কবিতার সমগ্র ভাবের ধারক নয়”— মন্তব্যটি বিশ্লেষণ কর।


Correct Answer: 

Solution:
কঝিঙে ফুল মরা মাচানের দেশ মল করে।খঝিঙে ফুল মা-মাটির পরশেই ভালো থাকতে চায়, তাই সে অলকায় যেতে চায় না।• ঝিঙে ফুল সবুজ পাতার মাঝে যখন ফোটে তখন তার অপরূপ সৌন্দর্য যেন সবাই মুগ্ধ করে। ঝলমল করে দোলা ঝিঙে ফুল যেন পৌষের শেষ বেলাতেও প্রকৃতির সবচেয়ে বড় আকর্ষণ। কিন্তু মাঝে মাঝে যেন এই ঝিঙে ফুল অবহেলিত হয়, যখন রোদের মাঝেও ঝিঙে ফুল তার মায়ের কোলে ঘুমায় তখন। প্রজাপতি তাকে ডাকে বোঁটা ছিঁড়ে আকাশে চলে আসতে, কিন্তু ঝিঙে ফুল তাতে রাজি হয় না। সে তার সৌন্দর্য নিয়ে মা-মাটিকে আঁকড়ে ধরেই বাঁচতে চায়। এই জীবনই যেন তার কাছে শান্তিময়। তাই ঝিঙে ফুল অলকায় যেতে চায় না।গউদ্দীপকের ঝরনার সঙ্গে 'ঝিঙে ফুল' কবিতার ঝিঙে ফুলের মিল রয়েছে।• বাংলাদেশ অপরূপ প্রাকৃতিক সৌন্দর্যের দেশ। মানুষ প্রকৃতির এ সৌন্দর্য দেখে মুগ্ধ হয়। আর প্রকৃতি আমাদের তার রূপ ও সৌন্দর্য দিয়ে বিমোহিত করে।• উদ্দীপকে চঞ্চল ঝরনার কথা বলা হয়েছে, যে চপল পায়ে কেবল ছুটে চলে। তার চলার ছন্দে তৈরি হয় অপরূপ সৌন্দর্য। পাথরের উপর যখন ঝরনার জলরাশি পড়ে তখন তার সৌন্দর্য ঝিলিক দিয়ে ওঠে। তার সৌন্দর্যে মন ভোলে সৌন্দর্য প্রেমিকের। 'ঝিঙে ফুল' কবিতাও বলা হয়েছে ঝিঙে ফুলের সৌন্দর্যের কথা। পৌষের শেষ বেলায় ঝিঙে ফুলের সৌন্দর্যে মরা মাচান বিকশিত হয়। মাটির বুকে সোনালি দুপুরে ঝিঙে ফুলের সৌন্দর্য অসাধারণ। তাই বলা যায় যে, সৌন্দর্যের দিক থেকে উদ্দীপকের ঝরনার সঙ্গে 'ঝিঙে ফুল' কবিতার ঝিঙে ফুলের মিল রয়েছে।ঘ“উদ্দীপকটি 'ঝিঙে ফুল' কবিতার সমগ্র ভাবের ধারক নয়”— মন্তব্যটি যথার্থ।• অপরূপ সৌন্দর্যের দেশ বাংলাদেশ। এদেশের পরতে পরতে জড়িয়ে রয়েছে সৌন্দর্য। এদেশের আলো, বাতাস, ফুল, নদী, পাহাড়, ঝরনা সবই আমাদের মুগ্ধ করে।• উদ্দীপকের কবিতাংশে বর্ণিত হয়েছে ঝরনার সৌন্দর্য ও বৈশিষ্ট্য। 'ঝিঙে ফুল' কবিতার ঝিঙে ফুলের সৌন্দর্যের সঙ্গে তা সাদৃশ্যপূর্ণ। কিন্তু এ বিষয়টি ছাড়াও আলোচ্য কবিতায় প্রকাশ পেয়েছে ফুলের মা-মাটির প্রতি আকর্ষণ, মাতৃভূমির প্রতি মমত্ববোধ, মাতৃভূমির জন্য স্বর্গসুখ প্রত্যাখ্যান ইত্যাদি, যেগুলো উদ্দীপকে অনুপস্থিত।• উদ্দীপক ও আলোচ্য কবিতা উভয় জায়গায় প্রাকৃতিক সৌন্দর্যের বিষয়টি বর্ণিত হয়েছে। কিন্তু এ বিষয়টি ছাড়াও আলোচ্য কবিতায় কবির দেশপ্রেমের ভাব ও দেশের প্রতি গভীর টানের বিষয়টি প্রকাশ পেয়েছে। উদ্দীপকে এ বিষয়টি অনুপস্থিত। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

