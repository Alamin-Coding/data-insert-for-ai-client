================================================================================
Question #1 (ID: 681273)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমাদের অভাবের দরিদ্র সংসারে

উত্ত্যক্ত মায়ের মুখে নিত্য বারেবারে

কত ভাবে সেই এক কথা শুনিয়াছি—

'মরে গেলে বাঁচি’............

শ্বাস রুদ্ধ হয়ে আসে, অভাবের নিত্য আরাধনা,

কোথা গেলে শান্তি পাব? মিটিবে যন্ত্রণা?

গ্রামে যাই, শুনি সেই ক্ষুধিত জর্জর

কৃষক মেয়ের কণ্ঠে ক্লান্ত আর্তস্বর

মরে গেলে বাঁচি ।

Options:
ক. আসমানিদের বাড়ি কোথায়?
খ. 'ভোমর-কালো চোখ দুটিতে নাই কৌতুক হাসি – কেন?
গ. উদ্দীপকটি 'আসমানি' কবিতার কোন দিকটির সঙ্গে সাদৃশ্যপূর্ণ? ব্যাখ্যা কর ।
ঘ. উদ্দীপকটি 'আসমানি' কবিতার সম্পূর্ণ ভাব ধারণ করে কি? তোমার মতামতের পক্ষে যুক্তি দাও ।


Correct Answer: 

Solution:
কআসমানিদের বাড়ি রসুলপুর।খঅভাবের তাড়নায় আসমানির ভোমর-কালো চোখ দুটিতে হাসি নেই।• আসমানি নিতান্ত দরিদ্র পরিবারের এক কিশোরী। অভাবের নিষ্ঠুর থাবায় তার সমস্ত সৌন্দর্য, সমস্ত হাসি হারিয়ে গেছে। অনাহারে থেকে থেকে বুকের হাড় জেগে উঠেছে। তার ভোমর-কালো দুটি চোখে শুধুই হতাশা আর বেদনা, সেখানে কোনো হাসি নেই ।গউদ্দীপকটি 'আসমানি' কবিতায় প্রকাশিত দারিদ্র্যের অভিশাপের দিকটির সঙ্গে সাদৃশ্যপূর্ণ।অভাব সমাজের একটি অভিশাপস্বরূপ। এটি মানুষের জীবন ধ্বংস করে দেয়। মানুষ অভাবে পতিত হলে মনুষ্যত্ব হারিয়ে ফেলে। জীবনযুদ্ধে টিকে থাকার জন্য সে যেকোনো কাজ করতে প্রস্তুত থাকে ।• উদ্দীপকে দারিদ্র্যের নির্মমতার দিকটি উপস্থাপিত হয়েছে। অভাবের তাড়নায় মানুষের শ্বাস বন্ধ হয়ে আসে। দারিদ্র্যের বিষাক্ত ছোবল সহ্য করতে না পেরে মা আপন কন্যার মৃত্যু কামনা করে । এই দিকটি 'আসমানি' কবিতায়ও উপস্থাপিত হয়েছে। আসমানিদের সংসারে অভাব নিত্যসঙ্গী। খেতে না পেয়ে আসমানির শরীর জীর্ণ-শীর্ণ হয়ে গেছে। মুখের হাসি মুছে গেছে। অস্বাস্থ্যকর পরিবেশে থেকে থেকে জ্বর, পেটের অসুখ লেগেই থাকে; কিন্তু চিকিৎসার কোনো সুযোগ নেই, পথ্যও জোটে না। অভাবের এই নিষ্ঠুর দিকটি উদ্দীপকেও দেখা যায়। এটিই উভয় কবিতার সাদৃশ্যপূর্ণ দিক।ঘনা, উদ্দীপকটি 'আসমানি' কবিতার সম্পূর্ণ ভাব ধারণ করতে পারেনি। কারণ ঐ ভাব ছাড়াও এ কবিতায় আরও ভাবের প্রতিফলন ঘটেছে।• সংসারে যদি অভাব নিত্যসঙ্গী হয় তবে সেখানে মায়া, মমতা, মনুষ্যত্ব বেঁচে থাকতে পারে না। জীবনাচরণ হয়ে যায় পশুর মতো। দুঃখজনক হলেও সত্য যে, বাংলাদেশের বেশিরভাগ মানুষই অভাবী।• উদ্দীপকের কবিতাংশে দারিদ্র্য বা অভাবের নিষ্ঠুর থাবার চিত্র উপস্থাপিত হয়েছে। এ বিষয়টি 'আসমানি' কবিতায়ও উপস্থিত। তবে উক্ত বিষয়ের সঙ্গে বেশকিছু বিষয় আলোচ্য কবিতায় সন্নিবেশিত হয়েছে।• 'আসমানি' কবিতায় দেখা যায়, আসমানি হতদরিদ্র এক পরিবারের কন্যা। তাদের বাসা পাখির বাসার মতো হালকা। একটু বৃষ্টিতেই তা নড়বড় করে। ঠিকমতো খেতে পায় না বলে সে অসুখে ভোগে। বাঁশির মতো তার গলার সুরটি কেঁদে কেঁদে নষ্ট হয়ে গেছে, মুখের হাসি মিলিয়ে গেছে। এসব বিষয়ের সম্পূর্ণটুকু উদ্দীপকে উপস্থাপিত হয়নি। তাই বলা যায়, উদ্দীপকটি 'আসমানি' কবিতার সম্পূর্ণ ভাব ধারণ করেনি।

Explanation:


Sub-Questions:

================================================================================
Question #2 (ID: 681277)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হরিহরের বাড়িটাও অনেক দিন হইয়া গেল মেরামত হয় নাই, সামনের দিকের রোয়াক ভাঙা, ফাটলে বন-বিছুটির ও কালমেঘ গাছের বন গজাইয়াছে— ঘরের দোর-জানালার কপাট সব ভাঙা, নারিকেলের দড়ি দিয়া গরাদের সঙ্গে বাঁধা আছে।

Options:
ক. আসমানিকে দেখতে হলে কার বাড়িতে যেতে হবে?
খ. “বাড়ি তো নয় পাখির বাসা” – বুঝিয়ে লেখ ।
গ. উদ্দীপকে 'আসমানি' কবিতার কোন দিকটি প্রতিফলিত হয়েছে? আলোচনা কর।
ঘ. “উদ্দীপকে প্রতিফলিত দিকটি 'আসমানি' কবিতার একটি দিকের প্রতিফলন মাত্র, সামগ্রিকতা নয়।” মন্তব্যটি যাচাই কর ।


Correct Answer: 

Solution:
কআসমানিকে দেখতে হলে রহিমদ্দির ছোট্ট বাড়িতে যেতে হবে ।খআসমানিদের দরিদ্রতার কথা ফুটে উঠেছে প্রশ্নোক্ত লাইনটিতে ৷'আসমানি' কবিতায় আসমানিদের দরিদ্রতার কথা বর্ণনা করতে গিয়ে কবি বলেছেন, তারা যে বাড়িতে থাকে সেটা আসলে বাড়ি নয়, পাখির বাসা যেন। পাখির বাসা যেমন সামান্য ঝড়ে নড়বড় করে, পানিতে ভিজে যায়, আসমানিদের বাড়িটিও তেমনই বোঝাতে কবি একথা বলেছেন। আসমানিদের বাড়িটি ভেন্না পাতা দিয়ে ছাউনি দেওয়া। বৃষ্টি হলেই সেদিক দিয়ে পানি গড়িয়ে পড়ে আর ঝড় হলে ঘর নড়বড় করে । কিন্তু এই বাড়িতেই আসমানিদের বছর ভরে থাকতে হয়। এ কারণে কবি আসমানিদের বাড়িকে পাখির বাসার সঙ্গে তুলনা করেছেন।গউদ্দীপকে 'আসমানি' কবিতার আসমানিদের ঘরের শোচনীয় অবস্থার দিকটি প্রতিফলিত হয়েছে।বাংলাদেশের বিপুল জনগোষ্ঠী দারিদ্র্যসীমার মধ্যে বাস করে। এদেশের মানুষ তাদের মৌলিক চাহিদাগুলোও পূরণ করতে পারে না। তাই তাদের বাসস্থানেও জীর্ণতার ছাপ পরিলক্ষিত হয়।'আসমানি' কবিতায় কবি আসমানিদের হতদরিদ্র অবস্থার কথা বর্ণনা করেছেন। আসমানিদের ঘরের অবস্থা ও আয়তন এত ছোট যে, পাখির বাসা বলে মনে হয়। ঘরের নড়বড়ে খুঁটির উপর ভেন্না পাতার ছাউনি দেওয়া। একটু বৃষ্টিতেই সেই পাতার ছাউনি দিয়ে পানি পড়ে। সামান্য বাতাসে নড়বড় করে। উদ্দীপকের হরিহরের বাড়িটায়ও আসমানিদের মতো দারিদ্র্যের ছাপ পরিলক্ষিত হয়। বাড়িটা অনেক দিন মেরামত না করায় সামনের দিকের রোয়াক ভাঙা। ঘরের দোর-জানালার কপাট সব ভাঙা, যা নারিকেলের দড়ি দিয়ে গরাদের সঙ্গে বাঁধা। এভাবে উদ্দীপকে 'আসমানি' কবিতার আসমানিদের বাসস্থানের দারিদ্র্যের ছাপের দিকটি প্রতিফলিত হয়েছে।ঘউদ্দীপকে প্রতিফলিত দিকটি 'আসমানি' কবিতার একটি দিকের প্রতিফলন মাত্র, সামগ্রিকতা নয়।" - মন্তব্যটি যথার্থ ।• দারিদ্র্য মানুষের জীবনে বড় অভিশাপ। দারিদ্র্যের কারণে মানুষ অন্ন-বস্ত্রের সংস্থান করতে হিমশিম খায়। অভাবের যন্ত্রণা তাদের সবসময় তাড়িত করে। আর এই দারিদ্র্যের ছাপ তাদের বাসস্থানেও দেখা যায় ।• 'আসমানি' কবিতায় কবি দারিদ্র্যের কশাঘাতে জর্জরিত আসমানিদের কষ্টের চিত্র তুলে ধরেছেন। অভাবের তাড়নায় তারা খাবার পর্যন্ত জোগাড় করতে পারে না। অসুখের সময় ওষুধ-পথ্য জোটে না। শত চেষ্টা করেও তারা অভাবের হাত থেকে রেহাই পায় না। আসমানিদের বাসস্থানেও রয়েছে জীর্ণতার ছাপ। নড়বড়ে খুঁটির উপর ভেন্না পাতায় ছাওয়া ঘরটি পাখির বাসার মতো। একটু বৃষ্টিতেই পানি পড়ে, সামান্য বাতাসেই নড়বড় করে। উদ্দীপকের হরিহরের বাড়িটাও আসমানিদের ঘরের মতো ভাঙাচোরা ।• উদ্দীপকে 'আসমানি' কবিতার আসমানিদের বাসস্থানের জরাজীর্ণ অবস্থার দিকটি প্রতিফলিত হয়েছে। কিন্তু 'আসমানি' কবিতায় কবি জসীমউদ্দীন আসমানি নামের এক দরিদ্র কিশোরীর জীবনধারার করুণ চিত্র তুলে ধরেছেন। আর উদ্দীপকে প্রতিফলিত দিকটি আলোচ্য কবিতার একটি দিকের প্রতিফলন ঘটালেও সামগ্রিকতা প্রকাশ করে না। এই দৃষ্টিকোণ থেকে বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 681281)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রুগ্ণ ছেলের শিয়রে বসিয়া একেলা জাগিছে মাতা,

করুণ চাহনি ঘুম ঘুম যেন ঢুলিছে চোখের পাতা।

শিয়রের কাছে নিবু নিবু দীপ ঘুরিয়া ঘুরিয়া জ্বলে,

তারি সাথে সাথে বিরহী মায়ের একেলা পরাণ দোলে ।

ভন ভন ভন জমাট বেঁধেছে বুনো মশকের গান

এঁদো ডোবা হতে বহিছে কঠোর পচান পাতার ঘ্রাণ ।

ছোট কুঁড়েঘর, বেড়ার ফাঁকেতে আসিছে শীতের বায়ু,

শিয়রে বসিয়া মনে মনে মাতা গণিছে ছেলের আয়ু।

Options:
ক. কবি জসীমউদ্দীনের গ্রামের নাম কী?
খ. “পেটটি তাহার ফুলছে পিলেয়, নিতুই যে জ্বর তার"- চরণটি বুঝিয়ে লেখ ।
গ. উদ্দীপকের সঙ্গে 'আসমানি' কবিতার কোন বিষয়টির সাদৃশ্য রয়েছে?
ঘ. “উদ্দীপকটি 'আসমানি' কবিতার সম্পূর্ণ ভাব ধারণ করতে পারেনি।” মন্তব্যটি বিশ্লেষণ কর।


Correct Answer: 

Solution:
ককবি জসীমউদ্দীনের গ্রামের নাম তাম্বুলখানাখ• উল্লিখিত চরণে আসমানির শারীরিক অসুস্থতার দিকটি তুলে ধরা হয়েছে ।• হতদরিদ্র আসমানিরা থাকে চরম অস্বাস্থ্যকর পরিবেশে। তাদের বাড়ির ধারে পদ্ম-পুকুরে শেওলা-পানা ও ব্যাঙের ছানায় পরিপূর্ণ। অত্যন্ত নোংরা সে পুকুরের পানি। ম্যালেরিয়ার জীবাণুবাহী মশা সেখানে বংশবিস্তার করে। সেই পুকুরের দূষিত পানি খাওয়া এবং রান্নার কাজে ব্যবহার করার জন্য অসুখ তাদের লেগেই থাকে। পেটের পীড়া, ম্যালেরিয়া জ্বরে সে প্রতিদিনই ভোগে। উদ্ভূত চরণে এটাই বোঝানো হয়েছে।গউদ্দীপকের সঙ্গে 'আসমানি' কবিতায় প্রকাশিত অস্বাস্থ্যকর ও নোংরা পরিবেশের দিকটির সাদৃশ্য রয়েছে।• মানুষ অভাবে পড়লে তার অপছন্দের কাজ করতেও বাধ্য হয়। খাবার সংগ্রহের চিন্তায় থাকলে কোনো ব্যক্তিই পরিবেশের ওপর লক্ষ রাখতে পারে না। বনের পশুও যেখানে থাকতে চায় না, মানুষ সেখানে থাকতে বাধ্য হয় ।• উদ্দীপকে এক দরিদ্র পল্লিজননীর দুর্দশার চিত্র উপস্থাপিত হয়েছে। ছেলের অসুখে তিনি ছোট কুঁড়েঘরে নির্ঘুম রাত কাটাচ্ছেন। বাড়ির পাশে রয়েছে নোংরা ডোবা। সেখান থেকে পচা পাতার গন্ধ আসে, বুনো মশা জ্বালাতন করে। 'এই চিত্র 'আসমানি' কবিতায়ও দেখা যায় । আসমানিদের পাখির বাসার মতো ছোট ঘরটিও নোংরা পদ্ম-পুকুরের কাছে। সেখানে ব্যাঙের ছানা, ম্যালেরিয়ার মশা, শেওলায় ভরপুর। কবিতার এই বিষয়টির সঙ্গেই উদ্দীপকের সাদৃশ্য রয়েছে।ঘ“উদ্দীপকটি 'আসমানি' কবিতার সম্পূর্ণ ভাব ধারণ করতে পারেনি।” — মন্তব্যটি যথার্থ।• আমাদের দেশের বেশিরভাগ মানুষই দারিদ্র্যসীমার নিচে বাস করে। অভাবের তাড়নায় তারা মৌলিক চাহিদাগুলোও পূরণ করতে পারে না ।• উদ্দীপকে এক দুঃখিনী পল্লিজননীর মর্মবেদনার চিত্র তুলে ধরা হয়েছে। অসুস্থ ছেলেকে নিয়ে তিনি জেগে আছেন সারারাত । অভারের জন্য ছেলের ওষুধ-পথ্য দিতে পারেননি। অস্বাস্থ্যকর পরিবেশে সময়টি আরও অসহনীয় হয়ে পড়েছে। এ বিষয়টি 'আসমানি' কবিতায়ও উপস্থিত। কিন্তু এটুকুই কবিতার সমস্ত বিষয় নয়। এটা ছাড়াও কবিতায় নানাবিধ ভাব ও বিষয় উঠে এসেছে।• 'আসমানি' কবিতায় দারিদ্র্যের চরম নিষ্ঠুর দিকটি উপস্থাপিত হয়েছে। অভাবের তাড়নায় আসমানিরা অনাহারে থাকে। পাখির বাসার মতো ছোট ঘরে ঝড়-বৃষ্টি হলে চরম দুর্দশায় পড়তে হয়। খেতে না পেয়ে মুখের হাসি অনেক আগেই মিলিয়ে গেছে তার। বাঁশির মতো গলার সুরটি কেঁদে কেঁদে ক্ষয় হয়েছে। অস্বাস্থ্যকর পরিবেশে থাকার কারণে তারা সারা বছরই নানা রোগে ভোগে। অথচ ওষুধ খাওয়ার পয়সা জোটে না। দারিদ্র্যের এসব চিত্রের অংশবিশেষ উদ্দীপকে ফুটে উঠেছে, সম্পূর্ণটা নয়। সুতরাং প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 681283)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গফুর মিয়া আজ সাত দিন ধরে জ্বরে বিছানায় পড়ে আছে। কাজে যেতে পারে না। ঘরে একটি দানাও নেই যে মা-মরা দশ বছরের তার ছোট্ট মেয়ে আয়শা খেয়ে বাঁচবে। নিজেও উঠতে পারে না। এরই মাঝে শুরু হয় প্রবল বৃষ্টি। ঘরের চাল এবার টাকার অভাবে ছাওয়া হয়নি। বৃষ্টির পানিতে ঘর ভেসে যাওয়ার উপক্রম। মেয়েটার মুখের দিকে তাকালে তার চোখ পানিতে ভরে আসে। গায়ে তালি দেওয়া জামা, মুখটা খেতে না পেয়ে শুকনো ও শীর্ণ হয়ে গেছে। সেদিন বিকেলে স্কুলের নতুন শিক্ষক করিম সাহেব এসে বলে, গফুর ভাই আজ তোমাকে হাসপাতালে নিয়ে যাব। গ্রামের অনেকে তোমার জন্য সাহায্য করেছে। আর তোমার মেয়ে আয়শার লেখাপড়ার সব দায়িত্ব আমার। তুমি ভালো হয়ে উঠবে ।

Options:
ক. আসমানির গায়ের রং কেমন ছিল?
খ. আসমানির চোখ থেকে অশ্রু গড়িয়ে পড়ে কেন?
গ. উদ্দীপকের আয়শার সঙ্গে 'আসমানি' কবিতার কার সাদৃশ্য খুঁজে পাওয়া যায়।
ঘ. “উদ্দীপকের করিম সাহেবের চেতনা ও কর্মকাণ্ডে 'আসমানি' কবিতার মূল উদ্দেশ্যটি ধরা পড়েছে।” — মন্তব্যটি বিশ্লেষণ কর ।


Correct Answer: 

Solution:
কআসমানির গায়ের বরন ছিল সোনালিখক্ষুধার যন্ত্রণায় আসমানির চোখ থেকে অশ্রু গড়িয়ে পড়ে।• আসমানি হতদরিদ্র গ্রাম্য মেয়ে। অভাবের তাড়নায় তাকে প্রায়ই অনাহারে থাকতে হয়। খেতে না পেয়ে তার বুকের হাড় বেরিয়ে গেছে, মুখের হাসি মলিন হয়েছে, ভোমর-কালো চোখে হাসির বদলে, রাশি, রাশি অশ্রু ঝরে পড়ে। উদ্ধৃত চরণে এই ভাবই বোঝানো হয়েছে ।গউদ্দীপকের আয়শার সঙ্গে 'আসমানি' কবিতার আসমানির সাদৃশ্য খুঁজে পাওয়া যায়।অভাব মানুষের সুপ্ত প্রতিভাকে ধ্বংস করে দেয়। এর প্রভাব বেশি পড়ে শিশুদের ওপর। যে সময় তারা হেসে-খেলে বেড়াবে সেই সময় তারা খাদ্যান্বেষণে বের হলে তাদের প্রতিভা বিকশিত হয় না।উদ্দীপকের আয়শার দুরবস্থার সঙ্গে কবিতায় আসমানির অবস্থার সাদৃশ্য রয়েছে। আয়শার বাবা অসুখে পড়লে উপার্জনের সব পথ বন্ধ হয়ে যায়। এক রকম না খেয়েই তাদের থাকতে হয়। 'আসমানি' কবিতার আসমানিও এই পরিস্থিতির শিকার। অভাবের তাড়নায় সেও প্রায়ই না খেয়ে থাকে। অভাবের যন্ত্রণা পাওয়ার দিক থেকে উভয়ের মধ্যে সাদৃশ্য রয়েছে।ঘ“উদ্দীপকের করিম সাহেবের চেতনা ও কর্মকাণ্ডে 'আসমানি', কবিতার মূল উদ্দেশ্যটি ধরা পড়েছে।” - মন্তব্যটি যথার্থ ।মানুষ একে অন্যের বিপদে এগিয়ে আসবে এটাই স্বাভাবিক। কিন্তু স্বার্থচিন্তা মানুষকে বেশি নির্দয় করে তুলেছে। তবে সমাজে অনেকে আছেন যাঁরা অসহায়ের প্রতি সহানুভূতিশীল। তাঁদের সহমর্মিতার জন্য আমাদের সমাজে এখনও শান্তি বিরাজমান ।• উদ্দীপকের শিক্ষক করিম সাহেব যে দয়া ও নৈতিক দায়িত্বের পরিচয় দিয়েছেন তা এ সমাজে একান্ত কাম্য। তিনি গ্রাম থেকে চাঁদা তুলে অসুস্থ দরিদ্র গফুর মিয়ার চিকিৎসার ব্যবস্থা করেছেন। তার মেয়েকে স্কুলে লেখাপড়া শেখানোর ব্যবস্থা করেছেন। এই সহানুভূতি ও সামাজিক দায়বোধের চেতনাই 'আসমানি' কবিতার মূল পজীব্য।• 'আসমানি' কবিতায় কবি হতদরিদ্র আসমানিদের জীবন-যন্ত্রণার বাস্তব ছবি এঁকেছেন। কবিতাটি পাঠের উদ্দেশ্য হলো অন্যের প্রতি শ্রদ্ধাবোধ এবং মানুষের প্রতি ভালোবাসার অনুভূতি প্রকাশ করা যা উদ্দীপকের করিম সাহেবের চেতনা ও কর্মকাণ্ডে ধরা পড়েছে। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 681287)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
এই যে মায়ের অনাদরে ক্লিষ্ট শিশুগুলি

পরনে নেই ছেঁড়া কানি, সারা গায়ে ধূলি

সারা দিনের অনাহারে শুষ্ক বদনখানি

ক্ষিধের জ্বালায় ক্ষুণ্ণ, তাতে জ্বরের ধুকধুকানি ।

Options:
ক. জসীমউদ্দীন কোন গ্রামে জন্মগ্রহণ করেন?
খ. আসমানির বাঁশির মতো গলার সুর কেন ক্ষয় হয়ে যায়?
গ. উদ্দীপকের সাথে 'আসমানি' কবিতার কোন দিকটির সাদৃশ্য রয়েছে? ব্যাখ্যা কর।
ঘ. উদ্দীপকের শিশুগুলি এবং 'আসমানি' কবিতার আসমানি একই পরিস্থিতির শিকার— মন্তব্যটির যথার্থতা মূল্যায়ন কর।


Correct Answer: 

Solution:
ক• জসীমউদ্দীন ফরিদপুর জেলার তাম্বুলখানা গ্রামে জন্মগ্রহণ করেন।খআসমানির বাঁশির মতো গলার সুর কেঁদে কেঁদে ক্ষয় হয়ে যায় ।• আসমানি হতদরিদ্র একটি মেয়ে। অভাবের তাড়নায় সব দিন পেট ভরে খেতে পায় না। অনাহারে থাকতে থাকতে শরীর ভেঙে পড়েছে। পোশাক তার ছেঁড়া। কণ্ঠে ছিল বাঁশির মতো সুর— ক্ষুধার তাড়নায় কেঁদে কেঁদে তাও ক্ষয় হয়ে গেছে ।গউদ্দীপকে সাথে 'আসমানি' কবিতার গ্রামের শিশুদের দুঃখ-কষ্টময় জীবনের দিকটির সাদৃশ্য রয়েছে।• আমাদের চারপাশের সব মানুষের অর্থনৈতিক অবস্থা সমান নয়। কেউ সচ্ছল, আবার কেউ খুবই অসচ্ছল। যখন আমরা বিলাস বাসনায় ব্যস্ত থাকি, তখন হয়তো অনেকে দুবেলা খেতেও পায় না। তাই আমাদের চারপাশের এসব মানুষের প্রতি সহানুভূতিশীল হওয়া উচিত।• উদ্দীপকে অসহায় দরিদ্র মানুষের বাস্তব চিত্র ফুটে উঠেছে। অনাদরে অবহেলায় বেড়ে ওঠা অনেক শিশু দেখা যায়, যাদের পরনের কাপড় তো থাকেই না, তারা ঠিকমতো খেতেও পায় না। এমনকি অসুস্থ হয়েও তারা ধুঁকে ধুঁকে কষ্ট পায়। 'আসমানি' কবিতায় আসমানির মধ্য দিয়ে গ্রামের সুবিধাবঞ্চিত শিশুগুলোর চিত্র প্রকাশ করা হয়েছে। যারা ঠিকমতো খেতে পায় না, যাদের গায়ে কাপড় থাকে না। অসুস্থ হলে তাদের চিকিৎসা করানোরও অর্থ থাকে না। তাই বলা যায়, উদ্দীপকের সঙ্গে 'আসমানি' কবিতার গ্রামের শিশুদের দুঃখ-কষ্টময় জীবনের দিকটির সাদৃশ্য রয়েছে।ঘউদ্দীপকের শিশুগুলি এবং 'আসমানি' কবিতার আসমানি একই পরিস্থিতির শিকার- মন্তব্যটি যথার্থ।• সুবিধাবঞ্চিত মানুষের প্রতি রয়েছে আমাদের অনেক দায়িত্ব। তাদের প্রতি আমরা সাহায্যের হাত না বাড়ালে তারা সামনে এগিয়ে যেতে পারবে না। তাই তাদের প্রতি আমাদের আরও সদয় হওয়া উচিত।• উদ্দীপকে দরিদ্রতা ও সহায়সম্বলহীন শিশুদের দুঃখকষ্টময় জীবনের দিকটি ফুটে উঠেছে। তারা ঠিকমতো খেতে পায় না, পরনের কাপড় পায় না। এমনকি অসুস্থ হলে চিকিৎসাও করাতে পারে না। মূলত এখানে আমাদের সমাজের সুবিধাবতি শিশুদের প্রতি ইঙ্গিত করা হয়েছে। 'আসমানি' কবিতায় আসমানি চরম দারিদ্র্যের শিকার। তার বাড়ি প্রায় ভাঙা, পরনে কাপড় নেই। ঠিকমতো তিন বেলা খেতে পায় না, পেটের অসুখে সে ভোগে, কিন্তু চিকিৎসাও করাতে পারে না। দারিদ্র্যের চরম বাস্তবতা দেখা যায় আসমানির দুঃখ-কষ্টময় জীবনে।• উদ্দীপকে সুবিধাবঞ্চিত শিশুদের দরিদ্রতার নির্মম পরিণতি প্রকাশিত হয়েছে। 'আসমানি' কবিতায় আসমানিও দারিদ্র্যের অভিশাপের শিকার হয়ে ধুঁকেছে। উদ্দীপকের শিশুগুলোর পরিস্থিতির প্রতিচ্ছবি আসমানির মধ্যে দেখা যায়। তাই বলা যায়, উদ্দীপকের শিশুগুলি এবং 'আসমানি' কবিতার আসমানি একই পরিস্থিতির শিকার।

Explanation:


Sub-Questions:

================================================================================
Question #6 (ID: 681289)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হে সূর্য, তুমি তো জানো,

আমাদের গরম কাপড়ের কত অভাব !

সারারাত খড়কুটো জ্বালিয়ে,

এক-টুকরো কাপড়ে কান ঢেকে

কত কষ্টে আমরা শীত আটকাই ।

Options:
ক. আসমানি কে?
খ. আসমানিদের বাড়িকে 'পাখির বাসা' বলা হয়েছে কেন?
গ. উদ্দীপকের কবিতাংশের সাথে 'আসমানি' কবিতার সাদৃশ্য আছে কি?— ব্যাখ্যা কর ।
ঘ. ‘আমাদের গরম কাপড়ের কত অভাব।’ উদ্দীপকের এ পঙ্ক্তিতে যে অভিরক্তি প্রকাশিত হয়েছে 'আসমানি' কবিতার আলোকে বিশ্লেষণ কর।


Correct Answer: 

Solution:
কআসমানি রসুলপুর গ্রামের রহিমদ্দির হতদরিদ্র কন্যা ।খনড়বড়ে ও মজবুত না হওয়ায় আসমানিদের বাড়িকে 'পাখির বাসা' বলা হয়েছে।• 'আসমানি' কবিতায় আসমানিদের দরিদ্রতার কথা বর্ণনা করতে গিয়ে কবি বলেছেন, তারা যে বাড়িতে থাকে সেটা আসলে বাড়ি নয়, পাখির বাসা যেন। পাখির বাসা যেমন সামান্য ঝড়ে নড়বড় করে, পানিতে ভিজে যায়, আসমানিদের বাড়িটি তেমনই। আসমানিদের বাড়িটি ভেন্না পাতা দিয়ে ছাউনি দেওয়া। বৃষ্টি হলেই চাল দিয়ে পানি গড়িয়ে পড়ে, আর ঝড় হলে ঘর নড়বড় করে। এ কারণেই আসমানিদের বাড়িকে 'পাখির বাসা' বলা হয়েছে।গউদ্দীপকের কবিতাংশের সাথে 'আসমানি' কবিতার আসমানির বস্ত্রহীনতার সাদৃশ্য রয়েছে।• সমাজে সব মানুষ একসঙ্গে বসবাস করলেও সবার জীবন একরকমভাবে চলে না। কেউ ভালোভাবে জীবন কাটায়, কেউ আবার খুব দুঃখ-কষ্টে জীবন পার করে। মানুষের মধ্যে ভেদাভেদ থাকার কারণে একে অপরকে সাহায্য-সহযোগিতা করে না। ফলে পিছিয়ে থাকা মানুষ পেছনেই থেকে যায় ।• উদ্দীপকে বস্ত্র না থাকায় শীত কাটাতে কষ্ট হয় বলে সূর্যের প্রতি আহ্বান জানানো হয়েছে। দরিদ্র অসহায় মানুষ কাপড় না থাকায় শীতে অনেক কষ্ট পায় । তাই সূর্যের প্রতি উত্তাপের আশায় মিনতি জানানো হয়েছে। 'আসমানি' কবিতায় আসমানিও দারিদ্র্যের নির্মম শিকার হয়েছে। তার পরনের ছেঁড়া কাপড় তার গায়ের রঙের উপহাস করে। কারণ গায়ের রং অনুযায়ী ভালো কাপড় কেনার সামর্থ্য তার নেই। উদ্দীপক এবং 'আসমানি' কবিতায় দরিদ্রদের বস্ত্রহীনতার দিকটি উপস্থিত। তাই বলা যায়, উদ্দীপকের কবিতাংশের সঙ্গে 'আসমানি' কবিতার আসমানির বস্ত্রহীনতার সাদৃশ্য রয়েছে।ঘ“আমাদের গরম কাপড়ের কত অভাব।” - পঙক্তিতে নিষ্ঠুর দারিদ্র্যের ছাপ ফুটে উঠেছে।• দিনের পর দিন অনেকেই অভাব-অনটনের মধ্য দিয়ে জীবন অতিবাহিত করে। তারা না পারে পেট পুরে খেতে, না পারে পরনের জন্য কাপড় কিনতে। তাদের জীবন চলে এক অনিশ্চয়তার মধ্য দিয়ে ।• উদ্দীপকে শীতকালে গরিব-দুঃখী মানুষের দুঃখ-দুর্দশার কথা বলা হয়েছে। শীতে কাপড়ের অভাবে দুঃখী মানুষ কষ্ট পায়। তাই তারা খরকুটো জ্বালিয়ে শরীরটাকে গরম রাখার চেষ্টা করে। এ কারণে তাদের কাপড়ের অভাব পূরণে সূর্যকে আহ্বান করা হয়েছে। 'আসমানি' কবিতায়ও দরিদ্রতার বাস্তব চিত্র দেখা যায়। আসমানি, ঠিকমতো খেতে পায় না, তার পরনের জন্য নেই কোনো ভালো কাপড়। ছেঁড়া কাপড়ে শত তালি দিয়ে তাকে দিনের পর দিন চলতে হয়। কারণ নতুন কাপড় কেনার মতো সামর্থ্য আসমানির নেই।• উদ্দীপকের পঙক্তিতে রয়েছে নিষ্ঠুর দরিদ্র্যের ছোবল। 'আসমানি' কবিতার আসমানিও সেই নিষ্ঠুর দারিদ্র্যের ছোবলের শিকার হয়েছে। কারণ উদ্দীপকে কাপড়ের অভাবের কথা জানানো হয়েছে। 'আসমানি' কবিতায় আসমানির ছেঁড়া কাপড়ে শত তালি দিয়ে দিন পার করার কথা ফুটে উঠেছে। তাই বলা যায়, উদ্দীপকে “আমাদের গরম কাপড়ের কত অভাব” পঙক্তিটির নিষ্ঠুর দারিদ্র্যের অভিব্যক্তি 'আসমানি' কবিতায় নিহিত।

Explanation:


Sub-Questions:

================================================================================
Question #7 (ID: 681309)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গ্রামের দরিদ্র কৃষক লালচান মিয়া। বিঘে তিনেক জমি বর্গা চাষ করে। পর-পর দুবছর বন্যা ও খরায় সে জমিতে ফসল ফলে নি। পরিবারকে দু-বেলা পেট ভরে খেতে দিতে পারে না। না খেতে পেয়ে সন্তানদের চোখ কোটরে ঢুকে গেছে, বুকের পাঁজর গোনা যায়। একটি মাত্র মাটির ঘর, তারও আবার ছাউনি নষ্ট হওয়ার উপক্রম। বৃষ্টি বাদলার রাতে ঘরের কোণে বসে রাত কাটাতে হয়। লালচান মিয়ার মতো মানুষগুলোর অভাব যেন পিছু ছাড়ে না।

Options:
ক. আসমানিদের গ্রামের নাম কী?
খ. মিষ্টি তাহার মুখটি হতে হাসির প্রদীপ-রাশি, থাপড়েতে নিবিয়ে গেছে দারুণ অভাব আসি। এই চরণ দুটি দ্বারা কী বুঝানো হয়েছে?
গ. আসমানিদের ঘরের সাথে লালচাঁন মিয়ার ঘরটির সাদৃশ্য ব্যাখ্যা কর ।
ঘ. 'লালচান মিয়ার মতো মানুষগুলোর অভাব যেন পিছু ছাড়ে না'— 'আসমানি' কবিতার আলোকে বিশ্লেষণ কর।


Correct Answer: 

Solution:
কআসমানিদের গ্রামের নাম রসুলপুর।খপ্রশ্নোক্ত চরণ দুটি দ্বারা দারিদ্র্যের কশাখাতে জর্জরিত আসমানির বিপর্যস্ত রূপটি প্রকাশিত হয়েছে।আসমানি দরিদ্র পরিবারের একটি বালিকা। অভাবের তাড়নায় সে পেট ভরে কখনো খেতে পায় না। অনাহারে থাকতে থাকতে শীর্ণ শরীরের হাড় গুনে বের করা যায়। তার মুখের মিষ্টি হাসিটুকু নিভে গেছে অভাবের হিংস্র থাবায় । প্রশ্নোক্ত চরণ দুটিতে এ ভাবই বোঝানো হয়েছে ৷গআসমানিদের ঘরের সাথে লালচাঁন মিয়ার ঘরটির সাদৃশ্য রয়েছে ।দারিদ্র্য মানুষের জীবনের সবচেয়ে বড় আভিশাপ। আমাদের বাংলাদেশের বিপুল জনগোষ্ঠী দারিদ্র্যপীড়িত। অভাবের যন্ত্রণায় তারা দিশেহারা। অন্ন-বস্ত্রের সংস্থান করতে তারা হিমশিম খায়। বাসস্থান তাই তাদের কাছে গৌণ হয়ে পড়ে ।কবিতার আসমানি এবং উদ্দীপকের লালচান মিয়া অভাবের তাড়নায় দিশেহারা। আসমানিদের ঘরের অবস্থা খুবই খারাপ। সেটা। এত ছোট যে তাকে পাখির বাসা বলে মনে হয়। নড়বড়ে খুঁটির উপর ভেন্না পাতার ছাউনি দেওয়া। একটুখানি বৃষ্টি হলেই পানি পড়ে। সামান্য হাওয়ায় নড়বড় করে। উদ্দীপকের লালচাঁন মিয়ার ঘরও আসমানিদের ঘরের মতো জীর্ণ-শীর্ণ। তাদের একটি মাত্র ঘরের ছাউনি প্রায় নষ্ট হয়ে গেছে। বৃষ্টির সময় পানি পড়ে। এখানেই আসমানিদের ঘরের সাথে লালচাঁন মিয়ার ঘরের সাদৃশ্য দেখা যায়।ঘ“লালচাঁন মিয়ার মতো মানুষগুলোর অভাব যেন পিছু ছাড়ে না”— উক্তিটি 'আসমানি' কবিতার আলোকে তাৎপর্যপূর্ণ ও যথার্থ।অভাব মানুষের মনুষ্যত্ববোধ ধ্বংস করে। দারিদ্র্যপীড়িত মানুষের জীবনের স্বপ্ন, আশা, শুভবুদ্ধি অভাবের তাড়নায় শেষ হয়ে যায়। এই অভিশাপের বরুদ্ধে যুদ্ধ করতে করতেই তাদের জীবনের পরিসমাপ্তি ঘটে ।উদ্দীপকের লালচান মিয়া একজন দরিদ্র কৃষক। পরের জমি বর্গা করে কোনোরকমে বেঁচে থাকতে চায়। কিন্তু দুবছরের বন্যা ও খরায় জমিতে ফসল ফলাতে পারে না। পরিবারের অন্ন-বস্ত্রের সংস্থান সে করতে পারে না। লালচান মিয়ার মতো অসংখ্য মানুষ এদেশে রাত-দিন অভাবের সঙ্গে যুদ্ধ করে চলেছে কিন্তু অভাব তাদের পিছু ছাড়ে 'না। এই দৃশ্য ‘আসমানি' কবিতায় দারিদ্র্যপীড়িত আসমানিদের বর্ণনার মাধ্যমে কবি তুলে ধরেছেন।'আসমানি' কবিতায় অসমানিরা দারিদ্র্যের কশাঘাতে জর্জরিত। অভাবের তাড়নায় তারা তাদের খাবার পর্যন্ত জোগাড় করতে পারে না। খেতে না পেয়ে বুকের হাড় জেগে উঠেছে। পাখির বাসার মতো ঘরটি ভেঙে পড়ার উপক্রম। অসুখের সময় ওষুধ-পথ্য জোটে না। শত চেষ্টা করেও অভাবের হাত থেকে তারা রেহাই পায় না। যেমন পায় না উদ্দীপকের লালচাঁন মিয়ার মতো মানুষেরা। তাই বলা যায়, প্রশ্নোক্ত উক্তিটি উদ্দীপক ও 'আসমানি' কবিতার আলোকে গভীর তাৎপর্যপূর্ণ ও যথার্থ।

Explanation:


Sub-Questions:

================================================================================
Question #8 (ID: 681310)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কিনু গোয়ালার গলি

দোতলা বাড়ির

লোহার গারদ দেওয়া একতলা ঘর

পথের ধারেই।

লোনা-ধরা দেয়ালেতে মাঝে মাঝে ধসে গেছে বালি,

মাঝে মাঝে স্যাঁতা-পড়া দাগ ।

আমি ছাড়া ঘরে থাকে আর একটা জীব

এক ভাড়াতেই,

সেটা টিকটিকি ।

তফাত আমার সঙ্গে এই শুধু—

নেই তার অন্নের অভাব।

Options:
ক. আসমানির গলার সুর কিসের মতো?
খ. আসমানিদের বাড়িকে 'পাখির বাসা' বলা হয়েছে কেন?
গ. উদ্দীপকের সঙ্গে 'আসমানি' কবিতার সাদৃশ্য কোথায়?
ঘ. উদ্দীপকটি আলোচ্য কবিতার সম্পূর্ণ অংশ ধারণ করে কি? যৌক্তিক ব্যাখ্যা প্রদান কর ।


Correct Answer: 

Solution:
কআসমানির গলার সুর বাঁশির মতো।খশক্ত ও মজবুত না হওয়ায় আসমানিদের বাড়িকে 'পাখির বাসা' বলা হয়েছে।• 'আসমানি' কবিতায় আসমানিদের দরিদ্রতার কথা বর্ণনা করতে গিয়ে কবি বলেছেন, তারা যে বাড়িতে থাকে সেটা আসলে বাড়ি নয়, যেন পাখির বাসা। পাখির বাসা যেমন সামান্য ঝড়ে নড়বড় করে, পানিতে ভিজে যায়, আসমানিদের বাড়িটি তেমনই। আসমানিদের বাড়িটি ভেন্না পাতা দিয়ে ছাউনি দেওয়া। বৃষ্টি হলেই চাল দিয়ে পানি গড়িয়ে পড়ে, আর সামান্য ঝড় হলেই ঘর নড়বড় করে। এ কারণেই আসমানিদের বাড়িকে 'পাখির বাসা' বলা হয়েছে।গ• উদ্দীপকের সঙ্গে 'আসমানি' কবিতার দরিদ্র মানুষের দুঃখ-কষ্টময় জীবনের সাদৃশ্য রয়েছে।আমাদের সমাজের সব মানুষের অর্থনৈতিক অবস্থা সমান নয়। কেউ সুখী-সমৃদ্ধ জীবন কাটায়, আবার কেউ খাদ্য-বস্ত্রের সংস্থানও করতে পারে না। তাদের জীবন অতি কষ্টে অতিবাহিত হয়।• উদ্দীপকের কবিতাংশে কিনু গোয়ালার গলিতে অবস্থিত দোতলা বাড়ির কথা বলা হয়েছে। যেখানে পথের ধারেই লোহার গারদ দেওয়া একতলা ঘর। লোনা-ধরা দেওয়াল মাঝে মাঝে ধসে গেছে। স্যাঁতসেঁতে দাগ পড়া সেই ঘরে যে ব্যক্তিটি থাকে তার অন্নেরও অভাব। ‘আসমানি' কবিতায়ও আসমানিদের দারিদ্র্যের নির্মম অবস্থার কথা বলা হয়েছে। তাদের বাড়িটি পাখির বাসার মতো, একটু বৃষ্টি হলে জল গড়িয়ে পড়ে। একটু হাওয়া লাগলে ঘরটি নড়বড় করে। সে ঠিকমতো খেতে পায় না। মলিন ও ছেঁড়া তাদের পোশাক। বাড়ির আশপাশটাও অস্বাস্থ্যকর উদ্দীপক ও আলোচ্য কবিতা উভয় জায়গায় চরম দারিদ্র্য প্রকাশ পেয়েছে। তাই বলা যায় যে, উদ্দীপকের সঙ্গে 'আসমানি' কবিতার দরিদ্র মানুষের দুঃখ-কষ্টময় জীবনের সাদৃশ্য রয়েছে।ঘনা, উদ্দীপকটি আলোচ্য কবিতার সম্পূর্ণ অংশ ধারণ করে না।• সমাজে সব ধরনের মানুষ একসঙ্গে বাস করলেও সবার জীবন একই রকম নয়। অনেকে অসীম সুখ ভোগ করলেও বেশিরভাগ লোকই সীমাহীন দুঃখে থাকে। একে অন্যকে সাহায্য করলে তারা ভালোভাবে বাঁচতে পারে।• উদ্দীপকে এক ব্যক্তির থাব্বার জায়গার করুণ অবস্থার কথা ফুটে উঠেছে। তার অবস্থা দেখে বোঝা যায় সে অত্যন্ত দরিদ্র মানুষ। 'আসমানি' কবিতায়ও কবি আসমানির অস্বাস্থ্যকর পরিবেশের থাকার কথা ভুলে ঘুরেছেন। এ বিষয়টি ছাড়াও আলোচ্য কবিতার মধ্য দিয়ে কবি সমাজের অবহেলিত ও অসহায় মানুষের জীবনযাপন ও অর্থাভাবের কথা প্রকাশ করেছেন। দারিদ্র্যের নির্মম শিকার আসমানির পরনে ছেঁড়া কাপড়। ঠিকমতো খেতে পায় না। প্রায়ই পেটের অসুখে ভোগে, অর্থাভাবে চিকিৎসাও করাতে পারে না। তাদের জীবনে কোনো আনন্দ নেই ।• উদ্দীপকের কবিতাংশে শুধু বাসস্থানের জীর্ণ অবস্থার কথাই প্রকাশ পেয়েছে। অন্যদিকে 'আসমানি' কবিতার কবি কেবল আসমানিদের দুঃখ-কষ্টই বর্ণনা করেননি, তার কারণও বলেছেন। সমাজের এমন মানুষদের প্রতি কবির গভীর সহানুভূতি প্রকাশ পেয়েছে। তাই বলা যায় যে, উদ্দীপকটি আলোচ্য কবিতার সম্পূর্ণ অংশ ধারণ করে না ।

Explanation:


Sub-Questions:

