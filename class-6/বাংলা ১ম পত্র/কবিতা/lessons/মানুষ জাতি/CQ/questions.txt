================================================================================
Question #1 (ID: 681473)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“কোনো দেশে যদি নানান ধরনের নানান জাতির বাস থাকে, তখন সে দেশের সুখ্যাতি হয়। আমরা নানা জাতের মানুষ এই যে মিলেমিশে বন্ধুর মতো বসবাস করছি, এতেই আমাদের আনন্দ। ধর্মের কথাই ভাবা যাক। আমাদের দেশে হিন্দু আছে, মুসলমান আছে, বৌদ্ধ আছে, খ্রিস্টান রয়েছে; এমনকি অল্প সংখ্যক জৈন ধর্মের মানুষও আছে। এত বৈচিত্র্য খুব কম দেশেই আছে।”

Options:
ক. ‘তফাত’ শব্দের অর্থ কী?
খ. “দুনিয়া সবারি জনম-বেদি”— এ কথা দ্বারা কী বোঝানো হয়েছে?
গ. উদ্দীপকে ‘মানুষ জাতি’ কবিতার কোন দিকটি ফুটে উঠেছে? ব্যাখ্যা কর।
ঘ. “‘মানুষ জাতি’ কবিতার মূল সুর উদ্দীপকে ভিন্নভাবে ফুটে উঠেছে।” — মন্তব্যটি বিশ্লেষণ কর।


Correct Answer: 

Solution:
ক‘তফাত’ শব্দের অর্থ পার্থক্য।খ“দুনিয়া সবারি জনম-বেদি”— এ কথা দ্বারা বোঝানো হয়েছে, এ পৃথিবী সব মানুষেরই জন্মক্ষেত্র।• এই পৃথিবী জাতি-ধর্ম-বর্ণ-গোত্র নির্বিশেষে সব মানুষেরই বাসভূমি। গর্ভধারিণী মায়ের দুধ পান করে সন্তান যেমন বড় হয়ে ওঠে, তেমনই পৃথিবীর সব মানুষ একই পৃথিবীর খাদ্য ও পানীয় গ্রহণ করে একই সূর্য ও চাঁদের আলোয় প্রতিপালিত হচ্ছে।গউদ্দীপকে ‘মানুষ জাতি’ কবিতার মানুষের অসাম্প্রদায়িক চেতনার দিকটি ফুটে উঠেছে।• বিবেকী শক্তি দ্বারা যদি মানুষ ধর্ম-বর্ণ-গোত্র-জাতি ইত্যাদি সবার মাঝে পার্থক্য দূর করে তাহলে মানুষ মনুষ্যত্বের মর্যাদা দিতে পারবে। এতে একদিকে যেমন মানুষের মানবিক গুণটির বিকাশ ঘটবে, অন্যদিকে সমাজ বা দেশের মাঝে শান্তির পূর্ণতা থাকবে।• উদ্দীপকে বাংলাদেশের বাঙালি জাতির সাম্যবাদী চেতনা নিয়ে বসবাসের বিবরণ পাওয়া যায়। এদেশে অনেক জাতি-বর্ণ-গোত্র ও ধর্মের মানুষ রয়েছে। তারা ধর্মের ও বর্ণের পরিচয়ে মানুষের বিচার করে না, বরং একই দেশের নাগরিক এটিই তাদের বড় পরিচয়। ‘মানুষ জাতি’ কবিতায় কবি বলেছেন, পৃথিবীতে অসংখ্য জাতি, বর্ণ ও গোত্র রয়েছে। এগুলো মানুষের প্রকৃত পরিচয় বহন করে না। বরং পৃথিবীতে সব মানুষ সমান স্নেহে পৃথিবী নামক মায়ের কাছে লালিত হচ্ছে। সুতরাং উদ্দীপকে 'মানুষ জাতি’ কবিতায় মানুষের সমতা বা সাম্যের দিকটি ফুটে উঠেছে।ঘ“‘মানুষ জাতি’ কবিতার মূল সুর ভিন্নভাবে উদ্দীপকে স্পষ্ট হয়ে উঠেছে।” — মন্তব্যটি সঠিক।• সামাজিক জীব হিসেবে সমাজবদ্ধভাবে বসবাস করার আনন্দ তখনই আরও বৃদ্ধি পেতে থাকে যখন মানুষের মাঝে জাতিভেদ থাকে না। এ রকম সুন্দর সমাজ বা রাষ্ট্র গঠন করার জন্য সবাইকে এক হওয়া উচিত। উদ্দীপকে বাংলাদেশের বিভিন্ন বর্ণ-গোত্র ও জাতের মিলেমিশে বাস করার চিত্রটি পাওয়া যায়। এভাবেই এদেশের মানুষ সবার সাথে সম্প্রীতিপূর্ণ সম্পর্ক তৈরি করে আনন্দের সঙ্গে বাস করছে। ‘মানুষ জাতি’ কবিতায় পৃথিবীর সমস্ত মানুষের একে অপরের সঙ্গে বৈষম্যহীনতার কথা বর্ণিত হয়েছে। দুনিয়ার সব মানুষ একই পৃথিবীর আলো-বাতাস এবং অন্যান্য উপকরণে লালিত হচ্ছে।• উদ্দীপকে দেখা যায়, একটি দেশে সকল মানুষের পরিচয় ফুটে উঠেছে সেই দেশের নাগরিক হিসেবে। জাতি-বর্ণ-গোত্র ভেদাভেদের কোনো স্থান নেই সেখানে। অনুরূপভাবে 'মানুষ জাতি' কবিতাতেও বলা হয়েছে, সব মানুষ পৃথিবীতে একইভাবে একই সূর্য ও চাঁদের আলোতে লালিত হওয়ার কারণে জাতি-বর্ণ-গোত্র ইত্যাদির পার্থক্য থাকাটা অনুচিত। সুতরাং ‘মানুষ জাতি’ কবিতার মূল সুর উদ্দীপকে ভিন্নভাবে ফুটে উঠেছে।

Explanation:


Sub-Questions:

================================================================================
Question #2 (ID: 681471)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“হিন্দুরা সব বন্ধু আমার মুসলমানরা ভাই

বৌদ্ধ আর খ্রিস্টানেও কোন ভেদাভেদ নাই।

আমি মানুষ তাই মানুষকেই আমি পূজি

মানুষের মাঝে ধর্মের বেড়া কভু নাহি খুঁজি।”

Options:
ক. সত্যেন্দ্রনাথ দত্ত কী হিসেবে খ্যাতি লাভ করেন?
খ. “বাঁচিবার তরে সমান যুঝি”— বলতে কী বোঝানো হয়েছে?
গ. উদ্দীপকটি 'মানুষ জাতি' কবিতার সাথে কোন দিক থেকে সাদৃশ্যপূর্ণ? ব্যাখ্যা কর।
ঘ. “ধর্মীয় পরিচিতির চেয়ে মানুষ হিসেবে পরিচয়টাই বড়”— উদ্দীপক ও 'মানুষ জাতি' কবিতার আলোকে মন্তব্যটির যথার্থতা বিচার কর।


Correct Answer: 

Solution:
কসত্যেন্দ্রনাথ দত্ত 'ছন্দের জাদুকর' হিসেবে খ্যাতি লাভ করেন।খআলোচ্য চরণটি দ্বারা বোঝানো হয়েছে যে, পৃথিবীতে বেঁচে থাকার জন্য আমরা সবাই সমানভাবে যুদ্ধ করি।• এ পৃথিবী জাত-ধর্ম-বর্ণ নির্বিশেষে সব মানুষেরই বাসভূমি। পৃথিবীতে সবাই বেঁচে থাকতে চায়। তাই সবাইকে সমানভাবে লড়াই-সংগ্রাম করতে হয়। কারণ লড়াই না করলে মানুষ টিকে থাকতে পারবে না। মানবিক জীবনযাপন করতে পারবে না। এ কারণেই আলোচ্য উক্তিটির মধ্য দিয়ে বলা হয়েছে— বেঁচে থাকার জন্য আমরা সবাই সমান সংগ্রাম করি।গউদ্দীপকটি 'মানুষ জাতি' কবিতার সাথে মানুষে মানুষে ভেদাভেদ না করার দিক দিয়ে সাদৃশ্যপূর্ণ।• একই সঙ্গে এক পৃথিবীতে থাকার পরেও মানুষ একে অন্যের সাথে ভেদাভেদ করে। এই ভেদাভেদ মানুষকে অনেক দূরে ঠেলে দেয় একে অপরের থেকে। সমাজে সুন্দরভাবে থাকতে হলে এই ভেদাভেদ দূর করতে হবে।• ধর্ম আলাদা হলেও মানুষের বড় পরিচয় তার মনুষ্যত্ব সত্তার। মিথ্যা ধর্মের বলয় তৈরি করে মানুষের মাঝে বৈষম্য ও পার্থক্য তৈরি হয়েছে। প্রকৃত অর্থে মানুষই পূজনীয়, সেখানে কোনো ধর্মীয় পার্থক্য করে বিভেদ সৃষ্টি করা উচিত নয়। উদ্দীপকে এই বিষয়গুলো উপস্থাপিত হয়েছে। “মানুষ জাতি' কবিতায় মানুষের মধ্যকার কৃত্রিম ভেদাভেদ দূরে রাখার কথা বলা হয়েছে। ধর্ম, বর্ণ, জাতি দিয়ে মিথ্যা পার্থক্য করে মানুষ। আসলে পৃথিবীতে সব মানুষের একটাই পরিচয় হওয়া উচিত, আর তা হলো মানুষ। তাই বলা যায়, মানুষে মানুষে ভেদাভেদ না করার দিক দিয়ে উদ্দীপক এবং ‘মানুষ জাতি' কবিতা সাদৃশ্যপূর্ণ।ঘ“ধর্মীয় পরিচিতির চেয়ে মানুষ হিসেবে পরিচয়টাই বড়”— উদ্দীপক ও ‘মানুষ জাতি' কবিতার আলোকে মন্তব্যটি যথার্থ।পৃথিবীতে আমরা নিজেরাই নিজেদের মধ্যে নানা রকম পার্থক্য গড়ে তুলেছি। এই পার্থক্যই একজন মানুষকে আর একজন মানুষের কাছ থেকে অনেক দূরে ঠেলে দেয়। যার ফলে মানুষ ভুলে যায় তার নিজের আসল পরিচয় ও কর্তব্য।• উদ্দীপকে ধর্মীয় পার্থক্য ভুলে গিয়ে সব মানুষকে আপন ভাবার কথা ফুটে উঠেছে, মানুষ জাতির বন্দনা করা হয়েছে। সেখানে ধর্মীয় বলয় খুবই নগণ্য। অর্থাৎ মানুষের পরিচয় হবে মানুষ, এছাড়া আর অন্য কোনো পরিচয় দিয়ে মানুষকে বিচার করা উচিত নয়। ‘মানুষ জাতি’ কবিতায় বলা হয়েছে, সব মানুষ সমান। তারা একই পৃথিবীতে সবাই বসবাস করে একই মায়ের সন্তানের মতো। আবার শরীরেও একই রক্ত এবং সবার প্রথম পরিচয় সে মানুষ। তাই কবিতায় জাতি, ধর্ম, বর্ণের মিথ্যা পরিচয়কে তুচ্ছ করে দেখার আহ্বান জানানো হয়েছে।• উদ্দীপকে ধর্মীয় ভেদাভেদ ভুলে সব মানুষকে আপন করে নেওয়ার কথা বলা হয়েছে। 'মানুষ জাতি' কবিতায়ও মানুষের তৈরি ধর্মীয় ভেদাভেদ ভুলে সব মানুষকে আপন ভাবার আহ্বান রয়েছে। তাই বলা যায়, ধর্মীয় পরিচিতির চেয়ে মানুষ হিসেবে পরিচয়টাই বড়। সুতরাং প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 681454)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“মানুষ হইয়া মানুষকে কুকুর-বিড়ালের মতো এত ঘৃণা করা মনুষ্যত্বের ও আত্মার অবমাননা করা নয় কি? আত্মাকে ঘৃণা করা আর পরমাত্মাকে ঘৃণা করা একই কথা। সেদিন নারায়ণের পূজারী বলিয়াছিলেন, “ভাই, তোমার সে-পরম দিশারী তো হিন্দুও নয়, মুসলমানও নয়, সে যে মানুষ!” কী সুন্দর বুকভরা বাণী! এ সে নিখিল কণ্ঠের সত্য বাণীর মূর্ত প্রতিধ্বনি! যাহার অন্তর হইতে এই উদ্বোধনী- বাণী নির্গত হইয়া বিশ্বের পিষ্ট ঘৃণাহত ব্যথিতদের রক্তে রক্তে পরম শান্তির সুধা-ধারা ছড়াইয়া দেয়, তিনি মহা-ঋষি; তাঁহার চরণে কোটি কোটি নমস্কার।"

Options:
ক. সত্যেন্দ্রনাথ দত্ত কোথায় জন্মগ্রহণ করেন?
খ. ‘ভিতরে সবারই সমান রাঙা।’— চরণটি দ্বারা কী বোঝানো হয়েছে?— ব্যাখ্যা কর।
গ. উদ্দীপকের সঙ্গে ‘মানুষ জাতি’ কবিতার কোন দিকটির সাদৃশ্য রয়েছে? ব্যাখ্যা কর ।
ঘ. “মানুষের প্রকৃত পরিচয়ের দিকটিই উদ্দীপক ও ‘মানুষ জাতি’ কবিতায় প্রকাশ পেয়েছে।” — মন্তব্যটির যথার্থতা নিরূপণ কর।


Correct Answer: 

Solution:
কসত্যেন্দ্রনাথ দত্ত কলকাতার কাছাকাছি নিমতা গ্রামে জন্মগ্রহণ করেন।খভিতরে সবারই সমান রাঙা।’— চরণটি দ্বারা বোঝানো হয়েছে যে, পৃথিবীর সব মানুষের শরীরের ভেতরে এক রং, তথা এক রঙের রক্ত প্রবাহিত।• আমরা বাইরের রং দেখে সুন্দর আর অসুন্দরের পার্থক্য করি। কিন্তু আমাদের সবার রক্ত সমান রাঙা। এতে কোনো তারতম্য নেই। মূলত এর দ্বারা মানুষের বর্ণবৈষম্য দূর করার কথা বলা হয়েছে।গউদ্দীপকের সঙ্গে 'মানুষ জাতি' কবিতার সবকিছুর ঊর্ধ্বে মানুষ পরিচয়ের দিকটির সাদৃশ্য রয়েছে।সৃষ্টির, সর্বশ্রেষ্ঠ জীব হলো মানুষ। এ পৃথিবীর প্রতিটি মানুষই সমান। ধর্ম, বর্ণ, গোত্র সবকিছুর ঊর্ধ্বে মানুষের প্রকৃত পরিচয় হলো সে মানুষ। অর্থনৈতিক অবস্থা, ধর্ম, গোত্রভেদে মানুষের যে পরিচয় তা মিথ্যা।• উদ্দীপকে ধর্মের ভিত্তিতে মানুষকে আলাদা করে না দেখে মানুষকে মানুষের পরিচয়ে দেখার আহ্বান রয়েছে। 'মানুষ জাতি' কবিতায়ও সারা পৃথিবীতে জাতি, ধর্ম, বর্ণ, গোত্র পরিচয়ের ঊর্ধ্বে মানুষের 'মানুষ' পরিচয়কেই তুলে ধরা হয়েছে। মানুষের বাহ্যিক গড়ন, শরীরের বাইরের আবরণ এবং ধর্ম-জাত দিয়ে বিচার করলে মানুষের প্রকৃত পরিচয় আড়ালে থেকে যায়। এজন্য কবি পৃথিবীর সব মানুষকে অভিন্ন এক জাতি হিসেবে পরিচিতি দিয়েছেন। আর এদিক থেকেই উদ্দীপকের সঙ্গে ‘মানুষ জাতি’ কবিতার সাদৃশ্য রয়েছে।ঘ“মানুষের প্রকৃত পরিচয়ের দিকটিই উদ্দীপক ও 'মানুষ জাতি' কবিতায় প্রকাশ পেয়েছে।” — মন্তব্যটি যথার্থ।• সর্বশ্রেষ্ঠ জীব হিসেবে সৃষ্টিকর্তা মানুষ সৃষ্টি করেছেন। প্রত্যেক মানুষ একই পৃথিবীর আলো-বাতাসে লালিত-পালিত হচ্ছে। ক্ষুধা, তৃষ্ণা, দুঃখ-সুখের অনুভূতি সবারই আছে। সবার শরীরে প্রবাহিত হচ্ছে যে রক্ত তার রং লাল। কিন্তু তা সত্ত্বেও পৃথিবীতে প্রত্যেক মানুষের পরিচয় সমান নয়। ধর্ম-বর্ণ-গোত্র এবং অর্থনৈতিক অবস্থার মানদণ্ডে মানুষে মানুষে বিভেদ বিরাজমান।• ‘মানুষ জাতি’ কবিতায় দেশে দেশে, ধর্মে ও বর্ণের পার্থক্য সৃষ্টি করে মানুষে মানুষে যে ভেদাভেদ তাকে সম্পূর্ণরূপে অস্বীকার করা হয়েছে। কবির মতে, আমাদের এই পৃথিবী জাতি-ধর্ম-বর্ণ নির্বিশেষে সব মানুষেরই বাসভূমি। কিন্তু মানুষ আজ জাতিভেদ, গোত্রভেদ, বর্ণভেদ, বংশকৌলীন্য ইত্যাদি কৃত্রিম পরিচয়ে নিজেদের পরিচয়কে সংকীর্ণ করেছে। উদ্দীপকের লেখকের প্রত্যাশায়ও সব মানুষই সমান বলে বিবেচিত হয়েছে।• উদ্দীপকে মানুষের পরিচয়টিই বড় পরিচয় হিসেবে বর্ণনা করা হয়েছে। ‘মানুষ জাতি’ কবিতায়ও কবি সব ভেদাভেদ ভুলে পৃথিবীর সব মানুষকে সমান বলে পরিচিতি দিয়েছেন। এই দৃষ্টিকোণ থেকে বলা যায়, মানুষের প্রকৃত পরিচয়ের দিকটিই উদ্দীপক ও ‘মানুষ জাতি’ কবিতায় প্রকাশ পেয়েছে। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 681451)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
তবে তুমি বুঝি বাঙালি জাতির বীজমন্ত্রটি শোন নাই—

‘সবার উপরে মানুষ সত্য, তাহার উপরে নাই।’

একসাথে আছি, একসাথে বাঁচি, আজও একসাথে থাকবই—

সব বিভেদের রেখা মুছে দিয়ে সাম্যের ছবি আঁকবই।

Options:
ক. সবাই সমানভাবে কী বুঝি?
খ. “একই রবি শশী মোদের সাথি”— ব্যাখ্যা কর ।
গ. উদ্দীপকে 'মানুষ জাতি' কবিতার ফুটে ওঠা দিকটি ব্যাখ্যা কর।
ঘ. ‘সবার উপরে মানুষ সত্য’ উক্তিটির যৌক্তিকতা উদ্দীপক ও ‘মানুষ জাতি’ কবিতার আলোকে বিশ্লেষণ কর ।


Correct Answer: 

Solution:
কশীতাতপ, ক্ষুধা, তৃষ্ণার জ্বালা সবাই সমানভাবে বুঝি।খপৃথিবীতে সব মানুষের বাস। তাই চাঁদ, সূর্য, আলো, বাতাসও সব মানুষ একইভাবে পায়। তাই প্রশ্নোক্ত উক্তিটি করা হয়েছে ।• সব মানুষ একই পৃথিবীতে একই চাঁদ-সূর্যের আলো পেয়ে থাকে। তাহলে কেন মানুষে মানুষে এত ভেদাভেদ, বৈষম্য, হানাহানি? সব মানুষ একই সঙ্গে এক পৃথিবীর মাঝে থাকলে অবশ্যই তাদের মধ্যে সৌহার্দ্যবোধ বিদ্যমান থাকা উচিত। মানুষের সঙ্গে মানুষের যেন কোনো পার্থক্য না থাকে সে কারণে কবিতায় এমন কথা বলা হয়েছে।গউদ্দীপকে “মানুষ জাতি” কবিতার অসাম্প্রদায়িক ও ভ্রাতৃত্বপূর্ণ চেতনার দিকটি ফুটে উঠেছে।• মানুষের সবচেয়ে বড় পরিচয় হলো সে মানুষ। কিন্তু কিছু মানুষ একে অন্যের সঙ্গে ভেদাভেদ করে । এই ভেদাভেদ মানুষকে অনেক দূরে ঠেলে দেয়।• “মানুষ জাতি” কবিতায় মানুষের মধ্যকার কৃত্রিম ভেদাভেদ দূরে রাখার কথা বলা হয়েছে। ধর্ম, বর্ণ, জাতিগত পরিচয়ের মিথ্যা পার্থক্য করে মানুষ। আসলে পৃথিবীতে সব মানুষের একটাই পরিচয় হওয়া উচিত, আর তা হলো 'মানুষ'। উদ্দীপকের কবিতাংশেও এই বিষয়টি প্রকাশ পেয়েছে। কবি বলেছেন মানুষে মানুষে ঐক্য, ভ্রাতৃত্ব ও অসাম্প্রদায়িকতা বাঙালি জাতির বীজমন্ত্র। কারণ তারা জানে মানুষের স্থান সবকিছুর উপরে। তাই তারা মানুষে মানুষে ভেদাভেদ রাখে না। তাই বলা যায় যে, উদ্দীপকের মানুষের মানুষে ভেদাভেদ না করার অসাম্প্রদায়িক চেতনাটি আলোচ্য কবিতায় ফুটে উঠেছে।ঘসবার উপরে মানুষ সত্য' উক্তিটি উদ্দীপক ও 'মানুষ জাতি' কবিতার আলোকে যৌক্তিক।• সামাজিক জীব হিসেবে সমাজবদ্ধভাবে বসবাস করার আনন্দ তখনই আরও বৃদ্ধি পেতে থাকে যখন মানুষের মধ্যে জাতিভেদ থাকে না। কারণ ভেদাভেদ মানুষকে দূর ঠেলে দেয় আর সম্প্রীতি মানুষকে আপন করে।• উদ্দীপকে বলা হয়েছে, বাঙালি জাতির বীজমন্ত্র হলো 'সবার উপরে মানুষ সত্য'। এই সত্যে বিশ্বাসী মানুষেরা একসঙ্গে থাকেন, একসঙ্গে বাঁচেন। তাদের মধ্যে বিভেদ নেই। সব মানুষের পরিচয় তারা সবাই মানুষ। এখানে ভেদাভেদের কোনো স্থান নেই। অনুরূপভাবে 'মানুষ জাতি' কবিতায়ও বলা হয়েছে সব মানুষ পৃথিবীতে একইভাবে একই সূর্য ও চাঁদের আলোয় লালিত হয়। তাই তাদের মধ্যে কোনো ভেদাভেদ থাকা উচিত নয়। মানুষের আসল পরিচয় হচ্ছে সে মানুষ।• উদ্দীপকে ও আলোচ্য কবিতায় প্রকাশ পেয়েছে মানুষের মহত্ত্ব, মানুষের জয়গান। উভয় জায়গায় মানুষ যে সবার উপরে এ বিষয়টিই তুলে ধরা হয়েছে। তাই বলা যায় যে, 'সবার উপরে মানুষ সত্য' উক্তিটি উদ্দীপক ও আলোচ্য কবিতার আলোকে যৌক্তিক।

Explanation:


Sub-Questions:

================================================================================
Question #5 (ID: 681448)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রহিম, শ্যামল ও রোজারিও তিন বন্ধু। ঈদ, পূজা ও বড়দিনে তারা একে অন্যের বাড়ি বেড়াতে যায়। আনন্দে-উৎসবে, সুখে-দুঃখে একে অন্যকে সাহায্য-সহযোগিতা করে। এরূপ আচরণে তাদের বাবা-মা খুব খুশি। রহিমের বাবা বলেন, 'তোমরা অতি অসাধারণ। তোমাদের মতো সবাই বন্ধু-সুলভ হলে এ পৃথিবী আরো সুন্দর বাসস্থান হবে।'

Options:
ক. ‘মানুষ জাতি' কোন কাব্যগ্রন্থ থেকে নেওয়া হয়েছে?
খ. ‘দুনিয়া সবারি জনম-বেদি'- এ কথা দ্বারা কী বোঝানো হয়েছে?
গ. রহিম, শ্যামল ও রোজারিওর বন্ধুত্বে 'মানুষ জাতি' কবিতার কোন বক্তব্যটি ফুটে উঠেছে— ব্যাখ্যা কর ।
ঘ. উদ্দীপকের রহিমের বাবার মন্তব্যই যেন 'মানুষ জাতি' কবিতার মূল সুর— উক্তিটি বিশ্লেষণ কর।


Correct Answer: 

Solution:
কমানুষ জাতি' কবিতাটি ‘অভ্র আবীর' কাব্যগ্রন্থ থেকে নেওয়া হয়েছে।খ“দুনিয়া সবারি জনম-বেদি'- এ কথা দ্বারা বোঝানো হয়েছে— এ পৃথিবী সব মানুষেরই জন্মক্ষেত্র।• আমাদের এই পৃথিবী জাতি-ধর্ম-বর্ণ-গোত্র নির্বিশেষে সব মানুষেরই বাসভূমি। একই মায়ের দুধ পান করে যেমন সন্তান বড় হয়ে ওঠে, তেমনি পৃথিবীর সব মানুষ একই পৃথিবীর খাদ্য ও পানীয় গ্রহণ করে একই সূর্য ও চাঁদের আলোয় প্রতিপালিত হচ্ছে।গসারা পৃথিবীতে জাতি, ধর্ম, বর্ণ, গোত্র পরিচয়ের ঊর্ধ্বে সমগ্র মানবসমাজ— রহিম, শ্যামল ও রোজারিওর বন্ধুত্বে 'মানুষ জাতি' কবিতার এই বক্তব্যটি ফুটে উঠেছে।• মানুষের সত্যিকার পরিচয় সে মানুষ। জাতি-ধর্ম-বর্ণ দিয়ে মানুষকে আলাদা করা হয়েছে। এ পৃথিবী জাতি-ধর্ম-বর্ণ নির্বিশেষে সব মানুষেরই আবাসভূমি ।• উদ্দীপকের রহিম, শ্যামল ও রোজারিও তিন বন্ধু তিন ধর্মের অনুসারী। তারা আনন্দ-উৎসবে, সুখে-দুঃখে একে অন্যকে সাহায্য-সহযোগিতা করে। 'মানুষ জাতি' কবিতায় কবি বলেছেন, জগৎজুড়ে একটি জাতি আছে, সে জাতি হচ্ছে মানুষ জাতি। বাইরে যার রং যেমনই হোক, ভিতরে সবার রক্তের রং লাল। জাতি-ধর্ম-বর্ণের কৃত্রিম ভেদাভেদ ভুলে মানুষকে মানুষ হিসেবে বিচার করা উচিত। ‘মানুষ জাতি' কবিতার এই ভাবনা রহিম, শ্যামল ও রোজারিওর বন্ধুত্বের মাঝে ফুটে উঠেছে।ঘ“উদ্দীপকের রহিমের বাবার বক্তব্যই যেন 'মানুষ জাতি' কবিতার মূল সুর।”— উক্তিটি যথার্থ ।• এ পৃথিবীর একই আলো-ছায়ায় সবাই বেড়ে ওঠে। গরম বা শীতের অনুভূতি, ক্ষুধা, তৃষ্ণা সবাই সমানভাবে অনুভব করে। এ পৃথিবীর কিছু সংকীর্ণ মনের মানুষ তাদের হীনস্বার্থ চরিতার্থ করার জন্য জাতি-ধর্ম-বর্ণের পার্থক্য করেছে।উদ্দীপকে রহিম, শ্যামল ও রোজারিও তিন ধর্মের অনুসারী হলেও তারা সুখে-দুঃখে, আনন্দ-উৎসবে একে অন্যের পাশে থাকে। রহিমের বাবা বলেন, তোমাদের মতো সবাই বন্ধুসুলভ হলে এ. পৃথিবী আরও সুন্দর বাসস্থান হবে। 'মানুষ জাতি' কবিতায় কবি বলতে চেয়েছেন, সারা পৃথিবীতে মানুষ নামে শুধু একটাই জাতি আছে। কবি এ কবিতায় মানুষের সেই পরিচয়কেই তুলে ধরেছেন।• উদ্দীপকের বন্ধুরা ধর্মের কারণে কাউকে আলাদা করে দেখেনি। সবাই সবার সবকিছু ভাগাভাগি করে নিয়েছে। তাই বলা যায়, উদ্দীপকের রহিমের বাবার মন্তব্যই যেন ‘মানুষ জাতি' কবিতার মূল সুর মন্তব্যটি যথার্থ।

Explanation:


Sub-Questions:

================================================================================
Question #6 (ID: 681457)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“লেখা নেই রক্তে ধর্ম জাতি

গোত্র বর্ণ ভেদ;

তবু কেন এত চলে হানাহানি

মানবতা বিচ্ছেদ?

উদার আকাশ, আলো ও প্রকৃতি

ফুসফুস জুড়ে বায়ু—

মানব ধর্ম দান করে সবে

শাশ্বত পরমায়ু।

Options:
ক. কী খোঁজার মাধ্যমে আমরা বাসর বাঁধি?
খ. “বাহিরের ছোপ আঁচড়ে যে লোপ।” — লাইনটি ব্যাখ্যা কর।
গ. উদ্দীপকটি ‘মানুষ জাতি’ কবিতার সাথে কীভাবে সাদৃশ্যপূর্ণ তা ব্যাখ্যা কর।
ঘ. “কালো আর ধলো বাহিরে কেবল; ভিতর সবারই সমান রাঙা।” — উদ্দীপক ও কবিতার আলোকে ব্যাখ্যা কর।


Correct Answer: 

Solution:
কদোসর খোঁজার মাধ্যমে আমরা বাসর বাঁধি।খ‘বাহিরের ছোপ আঁচড়ে যে লোপ।’ — লাইনটি দ্বারা আমাদের রক্তের রংকে নির্দেশ করা হয়েছে।• আমাদের পৃথিবীতে বর্ণবৈষম্য বিরাজ করছে। কালো আর সাদা জাত নিয়ে পৃথিবীব্যাপী বিবাদ চলছে। কিন্তু কালো হোক আর সাদা হোক, শরীরে আঁচড় লাগলে একই রঙের দেখা পাওয়া যায়। লাইনটি আমাদেরকে সাম্যের শিক্ষা দেয়।গউদ্দীপকটি 'মানুষ জাতি' কবিতার সাথে মানবতার বাণীর সঙ্গে সাদৃশ্যপূর্ণ।•দেশে দেশে ধর্ম-বর্ণের পার্থক্য সৃষ্টি করে মানুষে মানুষে যে ভেদাভেদ সৃষ্টি করা হয়েছে, তা কৃত্রিম। পৃথিবীজুড়ে ধর্ম-বর্ণ-গোত্র-পরিচয়ের ঊর্ধ্বে যে সমগ্র মানবসমাজ, সেটিই মানুষের প্রকৃত পরিচয়।•উদ্দীপকের কবিতাংশে মানবতার সত্য বাণীকে কাব্যরূপ দেওয়া হচ্ছে। এখানে পৃথিবীর সব মানুষকে অভিন্ন এক জাতি মনে করার ক্ষেত্রে ধর্ম-বর্ণ ও জাতিভেদের অবসান প্রত্যাশা করা হয়েছে। কারণ পৃথিবীজুড়ে যত জাতের, যত বর্ণের, যত ধর্মের যত মানুষ আছে তাদের শরীরে প্রবাহিত রক্তের রং একই রকম লাল। মানুষের বাহ্যিক গড়ন, শরীরের বাইরের আবরণ দিয়ে ধর্ম-জাত দিয়ে বিচার করলে মানুষের প্রকৃত পরিচয় আড়ালে থেকে যায়। তখন মানবতা লঙ্ঘিত হয়। পৃথিবীর সমস্ত মানুষের একটাই পরিচয় সে মানুষ। পৃথিবীতে কালো-সাদার যে দ্বন্দ্ব-সংঘাত, হানাহানি তা মানবতার লঙ্ঘন। মানবধর্মের প্রতি মানুষের সচেতন মনোভাবই পারে জগতের সমস্ত হানাহানি দূর করে শান্তির সূচনা করতে। উদ্দীপকের এ ভাবধারার পূর্ণ প্রতিফলন ঘটেছে 'মানুষ জাতি' কবিতায়।ঘ“কালো আর ধলো বাহিরে কেবল; ভিতর সবারই সমান রাঙা।” — চরণটি উদ্দীপক ও কবিতার আলোকে ব্যাখ্যা করা হলো।•সারা পৃথিবীতে জাতি, ধর্ম, বর্ণ, গোত্র পরিচয়ের ঊর্ধ্বে সমগ্র মানব সমাজ। মানুষের সাত্যিকার পরিচয় সে মানুষ। জাতি-ধর্ম-বর্ণ দিয়ে মানুষকে আলাদা করা হয়েছে। এ পৃথিবী জাতি-ধর্ম-বর্ণ-নির্বিশেষে সব মানুষেরই আবাসভূমি।উদ্দীপকে সৃষ্টির শ্রেষ্ঠ জীব হিসেবে মানুষের প্রকৃত পরিচয়টি তুলে ধরা হয়েছে। সেখানে মানুষের ভিতরের দিক থেকে সব মানুষের ঐক্যের দিকটি নির্দেশ করা হয়েছে। তাদের শরীরে প্রবাহিত একই রকম লাল রক্ত। ফুসফুসে বাতাস গ্রহণের প্রক্রিয়া, একই আকাশ, জগতের একই নিয়ম-প্রকৃতির মধ্যে তাদের জীবন-সুখ-দুঃখ, আনন্দ-বেদনা অনুভব ইত্যাদি তুলে ধরা হয়েছে। এসব বিষয় ‘মানুষ জাতি’ কবিতায় প্রতিফলিত বিষয় অনুষঙ্গের সঙ্গে সাদৃশ্যপূর্ণ।•“মানুষ জাতি' কবিতায় কবি জাতি, ধর্ম, বর্ণ, গোত্র নির্বিশেষে সব মানুষকে অভিন্ন এক জাতি হিসেবে আখ্যায়িত করেছেন। কবি বিষয়টি বোঝাতে গিয়ে মানুষের শরীরে প্রবাহিত একই রকম লাল রক্তের কথা বলেছেন। এ বিষয়টি উদ্দীপকের কবিতাংশেও প্রতিফলিত হয়েছে। 'মানুষ জাতি' কবিতায় কবি যে মানবধর্মের কথা বলেছেন তা উদ্দীপকেও উপস্থাপিত হয়েছে। এভাবে আলোচ্য উদ্দীপকের কবিতাংশে মানবধর্মের শাশ্বত দিকটি তুলে ধরা হয়েছে।

Explanation:


Sub-Questions:

================================================================================
Question #7 (ID: 681460)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“আমি স্বপ্ন দেখি, একদিন জর্জিয়ার লাল পাহাড়ে সাবেক দাস আর সাবেক দাসমালিকের সন্তানেরা ভ্রাতৃত্বের এক টেবিলে বসবে। আমি স্বপ্ন দেখি, একদিন মরুময় মিসিসিপি রাজ্য, অবিচার আর নিপীড়নের উত্তাপে দম বন্ধ করা মিসিসিপি হয়ে উঠবে মুক্তি আর সুবিচারের মরূদ্যান। আমি স্বপ্ন দেখি আমার চার সন্তান একদিন এমন এক জাতির মধ্যে বাস করবে, যেখানে তাদের চামড়ার রং দিয়ে নয়, তাদের চরিত্রের গুণ দিয়ে তারা গ্রহণযোগ্যতা পাবে।”

Options:
ক. আমাদের সবার সাথি কে?
খ. “কৃত্রিম ভেদ” বলতে কবি কী বুঝিয়েছেন?— ব্যাখ্যা কর।
গ. উদ্দীপকের বক্তব্যে ‘মানুষ জাতি’ কবিতার কোন দিকটি ফুটে উঠেছে?— ব্যাখ্যা কর ।
ঘ. “বৈষম্যহীন মানবসমাজই উদ্দীপক এবং ‘মানুষ জাতি’ কবিতায় প্রত্যাশিত।” — মূল্যায়ন কর।


Correct Answer: 

Solution:
কএকই রবি শশী আমাদের সবার সাথি।খ‘কৃত্রিম ভেদ’ বলতে কবি আমাদের সমাজে মানুষে মানুষে বিদ্যমান বৈষম্যকে বুঝিয়েছেন ।বাইরের শারীরিক বৈশিষ্ট্য যাই হোক না কেন, সব মানুষের ভেতরের রং এক। সবার শরীরে প্রবাহিত হচ্ছে একই রঙের রক্ত। কিন্তু এই পরিচয় ভুলে মানুষ আজ জাতি, ধর্ম, বর্ণ, বংশ ইত্যাদির ভিত্তিতে নিজ নিজ পরিচয় নির্ধারণ করেছে। যার ফলে মানুষে মানুষে ভেদাভেদ সৃষ্টি হয়েছে। কবি একে কৃত্রিম ভেদ বলেছেন।গউদ্দীপকের বক্তব্যে ‘মানুষ জাতি’ কবিতায় যে বিভেদের কথা আছে তা ফুটে উঠেছে।সৃষ্টির শ্রেষ্ঠ জীব হিসেবে মানুষের এই পৃথিবীতে আগমন। অনুভব, অনুভূতি, অভ্যন্তরীণ গঠনে পৃথিবীর প্রতিটি মানুষ সমান। তবে এ মানুষই নানা কৃত্রিম পরিচয়কে আশ্রয় করে নিজেদের মধ্যে পার্থক্য তৈরি করেছে।• ‘মানুষ জাতি’ কবিতায় মানুষ যে আজ কৃত্রিম পরিচয়ে বিভাজিত সেকথা বলা হয়েছে। কবি বলছেন, একই ধরণির স্নেহচ্ছায়ায়, একই চন্দ্র-সূর্যের আলোয় লালিত সব মানুষ। সবার শরীরে যে রক্ত প্রবাহিত, তার রং লাল। এমনকি ক্ষুধা, তৃষ্ণা, দুঃখ-ব্যথার অনুভূতি সবার সমান হলেও মানুষ আজ ধর্ম, বংশ, জাতি এমনকি গাত্রবর্ণের পরিচয়ে নিজেদের মধ্যে তুলে দিয়েছে বিভেদের দেয়াল। উদ্দীপকে মার্টিন লুথার কিংয়ের বক্তব্যে সমাজের এই ভেদাভেদের চিত্রই ফুটে উঠেছে। বর্ণবাদ যে সমাজে মাথাচাড়া দিয়ে উঠেছে সেই সমাজের নির্মমতাই আলোচ্য অংশে বর্ণিত হয়েছে।ঘ“বৈষম্যহীন মানবসমাজই উদ্দীপক এবং ‘মানুষ জাতি’ কবিতায় প্রত্যাশিত।” — মন্তব্যটি যথার্থ।• প্রতিটি মানুষ সমাজে সমান মর্যাদার প্রত্যাশী। কিন্তু প্রচলিত সমাজ ব্যবস্থায় মানুষের মর্যাদা ভূলুণ্ঠিত হয়েছে কৃত্রিম পরিচয়ের কাছে। তাই জাতি, ধর্ম, বর্ণ, গোত্রে বিভক্ত হয়ে মানুষ অনাকাঙ্ক্ষিত এই বিভেদকে বাড়িয়ে তুলেছে।• 'মানুষ জাতি' কবিতায় কবি প্রত্যাশা করেছেন সব বিভেদের প্রাচীর একদিন ভেঙে যাবে। তাই কবি সব পরিচয়ের ঊর্ধ্বে স্থাপন করেছেন মানুষকে। উদ্দীপকেও এই বৈষম্যহীন মানবসমাজের কথা বলা হয়েছে। উদ্দীপকে এমন এক সমাজের প্রত্যাশা করা হয়েছে, যে সমাজে গায়ের বর্ণের ভিত্তিতে মানবমর্যাদা নির্ধারিত হবে না। সেই সমাজে উচ্চারিত হবে মুক্তি আর সুবিচারের কথা।• উদ্দীপক এবং ‘মানুষ জাতি’ কবিতায় এমন একটি সমাজের প্রত্যাশা করা হয়েছে যে সমাজে মানুষে মানুষে কোনো বিভেদ থাকবে না। প্রতিটি মানুষই সমান মর্যাদায় বিবেচিত হবে। আর এ কারণেই বলা যায় প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 681464)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“কেউ মালা, কেউ তবি গলায়,

তাইতে কি জাত ভিন্ন বলায়,

যাওয়া কিংবা আসার বেলায়

জেতের চিহ্ন রয় কার রেঃ

Options:
ক. কোনটি ধুলায় লুটায়?
খ. “জলে ডুবি, বাঁচি পাইলে ডাঙা”— ব্যাখ্যা কর।
গ. উদ্দীপকটি ‘মানুষ জাতি' কবিতার কোন দিকটির প্রতিনিধিত্ব করছে? ব্যাখ্যা কর।
ঘ. “উদ্দীপকটির ভাবার্থ এবং 'মানুষ জাতি' কবিতার ভাবার্থের মিল থাকলেও সম্পূর্ণ ভাবের ধারক নয়।” — মন্তব্যটি বিশ্লেষণ কর।


Correct Answer: 

Solution:
ককৃত্রিম ভেদ ধুলায় লুটায়।খ• প্রশ্নোক্ত উক্তিটির মধ্য দিয়ে জীবন সংগ্রাম করে সংকট থেকে নতুন জীবন লাভ করার কথা বলা হয়েছে।• আমরা চলার পথে জীবন সংগ্রামে অবতীর্ণ হই। জীবনে চলার পথে নানা রকম বিপদে পড়ি। আবার সংকট কাটিয়ে নতুন জীবনের স্বপ্ন দেখি। বন্ধু খুঁজি, এক সঙ্গে বাস করি। তাই কবি বলতে চেয়েছেন আমরা বিপদে পড়ি আবার সমাধান পেলে বিপদ থেকে উদ্ধার হয়ে নতুন জীবনের স্বপ্ন দেখি। প্রশ্নোত্ত উক্তিটির মধ্য দিয়ে এ কথাই প্রকাশ পেয়েছে।গউদ্দীপকটি ‘মানুষ জাতি’ কবিতার জাতভেদের দিকটির প্রতিনিধিত্ব করেছে।• মানুষ সৃষ্টিকর্তার সৃষ্টি। আর ভেদাভেদ মানুষের সৃষ্টি। প্রকৃত বিচারে মানুষের মাঝে কোনো রকম ভেদাভেদ কাম্য হতে পারে না। মানুষের বড় পরিচয় সে মানুষ।• উদ্দীপকে জাতি-বর্ণভেদের বিষয়টি বর্ণিত হয়েছে। সব মানুষই একই উৎস থেকে আগত, আবার একই দিকে ধাবিত। কিন্তু ধর্ম-বর্ণের বৈষম্য মানুষকে মানুষের বড় পরিচয় থেকে সংকীর্ণতার দিকে ঠেলে দিচ্ছে। যা একজন প্রকৃত মানুষের কখনই কাম্য হতে পারে না। 'মানুষ জাতি' কবিতায়ও জাতি-বর্ণভেদের বিষয়টি উঠে এসেছে। মানুষের কৃত্রিম পরিচয় যেমন, জাত-বর্ণ-সম্প্রদায় ইত্যাদি মানুষের পরিচয়কে সংকীর্ণ করছে। এ ধরনের কৃত্রিম পরিচয়েই মানুষের শ্রেষ্ঠত্ব অমর্যাদার ধুলায় লুটায়। সুতরাং উদ্দীপকটি 'মানুষ জাতি’ কবিতার জাতভেদের দিকটির প্রতিনিধিত্ব করেছে।ঘ“উদ্দীপকটির ভাবার্থ এবং 'মানুষ জাতি' কবিতার ভাবার্থের মিল থাকলেও সম্পূর্ণ ভাবের ধারক নয়।” — মন্তব্যটি যথাযথ।• সব মানুষের সুখ-দুঃখ, ক্ষুধা-তৃষ্ণার অনুভূতি একই ধরনের, রক্তের রংও এক। এতে পার্থক্য না থাকলেও মানুষ কৃত্রিম পরিচয় নিজেদের মধ্যে তৈরি করে পার্থক্য সৃষ্টি করেছে।• উদ্দীপকে মানুষের কৃত্রিম পরিচয় তথা জাতভেদের বিষয়টি বিবৃত হয়েছে। মানুষ যখন জন্মগ্রহণ করে তখন জাতের চিহ্ন কারও গায়ে লেখা থাকে না। 'মানুষ জাতি' কবিতায় বলা হয়েছে, প্রত্যেক মানুষ পৃথিবীর আলো-বাতাসে লালিত হচ্ছে। মানুষের অনুভূতি ও রক্তের রং একই ধরনের। কিন্তু জাতিভেদ মানুষের মাঝে সংকীর্ণতা সৃষ্টি করে চলেছে।• উদ্দীপকে শুধু জাতভেদের বিষয়টি সম্পর্কে স্পষ্টতা পাওয়া যায়। কিন্তু ‘মানুষ জাতি’ কবিতায় জাতভেদের পাশাপাশি মানুষের অন্যান্য বৈশিষ্ট্যও পাওয়া যায়। সেখানে সবাই একই পৃথিবীর সন্তান; সবাই ক্ষুধা-তৃষ্ণার জ্বালা সমানভাবে অনুভব করে ইত্যাদি বিষয় প্রকাশিত হয়েছে। সুতরাং মন্তব্যটি যথার্থ।

Explanation:


Sub-Questions:

================================================================================
Question #9 (ID: 681467)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বর্তমান পৃথিবীতে বিভিন্ন রকমের মানুষ বসবাস করছে। আফ্রিকার অধিবাসীরা বা নিগ্রোরা কুচকুচে কালো। আবার ইউরোপীয়ানরা ধবধবে ফর্সা। এভাবে পৃথিবীতে নানা জাতি, ধর্ম ও বর্ণের লোক বাস করে। মানুষের ধর্মে ও বর্ণে ভিন্নতা থাকলেও ক্ষুধা, তৃষ্ণা, সুখ-দুঃখের অনুভূতি একই রকম। সবার রক্তের রংও লাল। তাই জাতি, ধর্ম ও বর্ণের ঊর্ধ্বে আমাদের পরিচয় হলো আমরা মানুষ।

Options:
ক. 'মানুষ জাতি' কবিতাটির মূল নাম কী ছিল?
খ. 'দুনিয়া সবারি জনম-বেদি'- এ কথা দ্বারা কী বোঝানো হয়েছে?
গ. উদ্দীপকে 'মানুষ জাতি' কবিতার ফুটে ওঠা দিকটি ব্যাখ্যা কর।
ঘ. 'আমাদের পরিচয় হলো আমরা মানুষ'— উদ্দীপক এবং 'মানুষ জাতি' কবিতার আলোকে উক্তিটির যৌক্তিকতা বিশ্লেষণ কর।


Correct Answer: 

Solution:
ক• ‘মানুষ জাতি' কবিতাটির মূল নাম ছিল 'জাতির পাঁতি’।খ“দুনিয়া সবারি জনম-বেদি”— এ কথা দ্বারা বোঝানো হয়েছে, এ পৃথিবী সব মানুষেরই জন্মক্ষেত্র।• এই পৃথিবী জাতি-ধর্ম-বর্ণ-গোত্র নির্বিশেষে সব মানুষেরই বাসভূমি। গর্ভধারিণী মায়ের দুধ পান করে সন্তান যেমন বড় হয়ে ওঠে, তেমনই পৃথিবীর সব মানুষ একই পৃথিবীর খাদ্য ও পানীয় গ্রহণ করে, একই সূর্য ও চাঁদের আলোয় প্রতিপালিত হচ্ছে।গউদ্দীপকে 'মানুষ জাতি' কবিতার জগৎজুড়ে নানা বর্ণ-গোত্র, জাতি-ধর্মের মানুষের বসবাসের দিকটি ফুটে উঠেছে।• আমাদের এই পৃথিবী জাতি-ধর্ম-বর্ণ নির্বিশেষে সব মানুষেরই বাসভূমি। বিচিত্র বর্ণ, ভাষা, আচরণ ও নানা বৈশিষ্ট্যে মানুষ পৃথিবীকে বর্ণিল করে তুলছে।• উদ্দীপকে বলা হয়েছে, পৃথিবীতে বিভিন্ন রকমের মানুষ বসবাস করছে। আফ্রিকার নিগ্রো অধিবাসীরা কালো, আবার ইউরোপিয়ানরা সাদা। এভাবে পৃথিবীতে নানা জাতি, ধর্ম ও বর্ণের লোক বাস করে। উদ্দীপকে ফুটে ওঠা এ বিষয়টি ‘মানুষ জাতি' কবিতার জগৎজুড়ে কালো-ধলো আর বামন-শূদ্র বলতে এক মানুষ জাতিকেই মনে করিয়ে দেয়।ঘনানা বর্ণ-গোত্র, জাতি-ধর্মমতকে এড়িয়ে ক্ষুধা-তৃষ্ণা, সুখ-দুঃখের অভিন্ন অনুভূতি যে পরিচয়কে বড় করে তোলে তা হলো আমরা মানুষ।• দেশে দেশে ধর্ম-ও বর্ণের পার্থক্য সৃষ্টি করে মানুষে মানুষে যে ভেদাভেদ সৃষ্টি করা হয়েছে, তা কৃত্রিম। পৃথিবীজুড়ে ধর্ম-বর্ণ-গোত্র পরিচয়ের ঊর্ধ্বে যে সমগ্র মানবসমাজ, সেটিই মানুষের প্রকৃত পরিচয়।• উদ্দীপকে পৃথিবীতে বিভিন্ন রকমের মানুষের বসবাসের কথা বলা হয়েছে। আফ্রিকার কালো নিগ্রো আর ইউরোপের ফরসা শ্বেতাঙ্গদের উল্লেখ করে বলা হয়েছে, এভাবে পৃথিবীতে নানা জাতি ও বর্ণের লোক বাস করে। কিন্তু মানুষের ধর্ম ও বর্ণে বিভিন্নতা থাকলেও ক্ষুধা, তৃষ্ণা, সুখ-দুঃখের অনুভূতি সবার একই রকম। সবার রক্তের রংও লাল। নানা, ধর্ম-বর্ণের মানুষের অভিন্ন এই মিলের বিষয়টি 'মানুষ জাতি' কবিতারও মূল বিষয়।• উদ্দীপকে বলা হয়েছে, জাতি-ধর্ম ও বর্ণের ঊর্ধ্বে আমাদের পরিচয় হলো আমরা মানুষ। ‘মানুষ জাতি' কবিতায়ও সারা পৃথিবীতে জাতি, ধর্ম, বর্ণ, গোত্র-পরিচয়ের ঊর্ধ্বে যে সমগ্র মানবসমাজ, কবি সেই পরিচয়কেই তুলে ধরেছেন। প্রদত্ত উদ্দীপক এবং ‘মানুষ জাতি' কবিতার আলোকে আমাদের সর্বাত্মক ও সর্বাঙ্গীণ পরিচয়— আমরা মানুষ জাতি।

Explanation:


Sub-Questions:

================================================================================
Question #10 (ID: 681469)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“গাহি সাম্যের গান—

মানুষের চেয়ে বড় কিছু নাই, নহে কিছু মহীয়ান ।

নাই দেশ-কাল-পাত্রের ভেদ, অভেদ ধর্মজাতি,

সব দেশে সব কালে ঘরে-ঘরে তিনি মানুষের জ্ঞাতি।”

Options:
ক. 'বুনিয়াদ'— শব্দের অর্থ কী?
খ. “একই রবি শশী মোদের সাথি”— কবির এ বক্তব্যের কারণ কী?
গ. উদ্দীপকের সঙ্গে 'মানুষ জাতি' কবিতার সাদৃশ্য নিরূপণ কর।
ঘ. “উদ্দীপকটি 'মানুষ জাতি' কবিতার সম্পূর্ণ ভাব ধারণ করেনি।” — উক্তিটি বিশ্লেষণ কর।


Correct Answer: 

Solution:
কবুনিয়াদ' শব্দের অর্থ ভিত্তি।খ“একই রবি শশী মোদের সাথি”— কবির এ বক্তব্যের কারণ পৃথিবীর সব প্রাণীই একই চাঁদ ও একই সূর্যের আলো গ্রহণ করে।• পৃথিবীতে বেঁচে থাকার জন্য আলোর প্রয়োজন। আর বাঁচার প্রয়োজনে আমরা একই চাঁদ-সূর্য থেকে আলো গ্রহণ করি। বিশেষ ব্যক্তি বা বিশেষ জাতির জন্য পৃথিবীতে আলোর বিশেষ কোনো উৎস নেই। পৃথিবীর সব মানুষই একই রবি-শশী থেকে আলো পায়।গসাম্যবাদী দৃষ্টিভঙ্গির দিক থেকে উদ্দীপকের কবিতাংশের সঙ্গে 'মানুষ জাতি' কবিতার সাদৃশ্য রয়েছে।• পৃথিবীতে মানুষ বুদ্ধিবৃত্তি ও নিজ বৈশিষ্ট্যের দিক থেকে অন্যান্য প্রাণী থেকে শ্রেষ্ঠ। পৃথিবীতে মানুষ শ্রেষ্ঠ জাতি হওয়ার পরও মানুষের মাঝে রয়েছে নানা ধরনের শ্রেণিবৈষম্য, যা কখনো মানবসভ্যতার কাম্য নয়।• উদ্দীপকের কবিতাংশে মানুষকে বড় করে দেখে সাম্যের কথা বলা হয়েছে। দেশ-কাল-পাত্র, ধর্মজাতির ঊর্ধ্বে রয়েছে মানুষ জাতি। এ জন্যই কবি সব ভেদাভেদ ভুলে উদ্দীপকের কবিতাংশে সাম্যের গান গেয়েছেন। 'মানুষ জাতি' কবিতায়ও কবির চেতনায় এমন মনোভাবের প্রতিফলন ঘটেছে। কবি সাম্যের কথা বলতে গিয়ে একই পৃথিবীতে মানুষের বেড়ে ওঠা, বাস করা এবং বৈশিষ্ট্যের কথা ব্যক্ত করেছেন। কবিতায় কবির সাম্যবাদী দৃষ্টিভঙ্গির আলোকে ধর্ম, বর্ণ, গোত্র নির্বিশেষে মানুষের আসল পরিচয় সে মানুষ এবং তাদের মধ্যে কোনো ভেদাভেদ নেই এ কথা ফুটে উঠেছে। কবিমনের এই চেতনার সঙ্গেই উদ্দীপক ও আলোচ্য কবিতার সাদৃশ্য রয়েছে।ঘ“উদ্দীপকটি ‘মানুষ জাতি' কবিতার সম্পূর্ণ ভাব ধারণ করেনি।” — উক্তিটি যথার্থ।পৃথিবীতে মানুষে মানুষে যে ভেদাভেদ সৃষ্টি করা হয়েছে তা কৃত্রিম। দেশে দেশে ধর্ম ও বর্ণের পার্থক্য মানুষই সৃষ্টি করেছে। তবে ধর্ম-বর্ণ-গোত্র পরিচয়ের ঊর্ধ্বে 'মানুষ' পরিচয়ই মানুষের প্রকৃত পরিচয়।• উদ্দীপকের কবিতাংশে কবির সাম্যবাদী মনোভাবের প্রতিফলন ঘটেছে। পৃথিবীর কোনোকিছুই মানুষের চেয়ে মহীয়ান নয়। কারণ, পৃথিবীতে মানুষই সবচেয়ে বড়। তাই কবি দেশ, কাল, ধৰ্ম, গোত্র, বর্ণ ইত্যাদি ভুলে মানুষের জয়গান গেয়েছেন। 'মানুষ জাতি' কবিতায়ও কবি বলতে চেয়েছেন সারা পৃথিবীতে মানুষ নামে শুধু একটাই জাতি আছে। মানুষে মানুষে চেহারায় অমিল থাকলেও অনুভূতির দিকে থেকে সব মানুষই এক। তাই সব ভেদাভেদ ভুলে কবি সাম্যের গান গেয়েছেন।• 'মানুষ জাতি' কবিতায় কবি পৃথিবীতে জাতি, ধর্ম, বর্ণ-গোত্র ইত্যাদির ঊর্ধ্বে মানুষ পরিচয়কেই বড় করে দেখেছেন। নানা অনুষঙ্গের মধ্য দিয়ে কবি বোঝাতে চেয়েছেন পৃথিবীর সব মানুষ এক। তাদের মাঝে কোনো ভেদাভেদ নেই। আর উদ্দীপকে শুধু মানুষের মাঝে বিরাজমান কৃত্রিম ভেদাভেদ ভুলে সাম্যের জয়গান গাওয়া হয়েছে। এই দৃষ্টিকোণ থেকে বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

