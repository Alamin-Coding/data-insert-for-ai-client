================================================================================
Question #1 (ID: 680950)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
এ ভাষারই মান রাখিতে

হয় যদি বা জীবন দিতে

কোটি ডাইয়ের রক্ত দিয়ে

পুরাবে এর মনের আশা ।

Options:
ক. 'লাল নীল দীপাবলি' হুমায়ুন আজাদের কোন ধরনের রচনা?
খ. ফাগুন মাসে মায়ের চোখে জল আসে কেন? ব্যাখ্যা কর।
গ. উদ্দীপকে 'ফাগুন মাস' কবিতার কোন বিশেষ দিকটি ফুটে উঠেছে? ব্যাখ্যা কর ।
ঘ. উদ্দীপক ও 'ফাগুন মাস' কবিতার আলোকে বাঙালির আত্মদানের স্বরূপ বিশ্লেষণ কর।


Correct Answer: 

Solution:
কলাল নীল দীপাবলি' হুমায়ুন আজাদের কিশোরদের জন্য লেখা একটি গ্রন্থ।খসন্তান হারানোর বেদনায় ফাগুন মাসে মায়ের চোখে জল আসে।• ফাগুন মাসে বাংলা মায়ের দামাল ছেলেরা বাংলা ভাষার মর্যাদা রক্ষার জন্য প্রাণ দেন। মা হারান সন্তানকে। তাই ফাগুন মাস এলেই সন্তান হারানোর ব্যথায় মায়ের প্রাণ কাঁদে। আর এ কারণেই ফাগুন মাসে সন্তান হারা মায়ের চোখে জল আসে।গউদ্দীপকে 'ফাগুন মাস' কবিতার মাতৃভাষার মর্যাদা রক্ষার্থে বাঙালির আত্মত্যাগের বিশেষ দিকটি ফুটে উঠেছে।• পাকিস্তানি শাসকগোষ্ঠী বিভিন্নভাবে বাংলার মানুষকে দমিয়ে রাখতে চেয়েছে। যার ধারাবাহিকতায় তারা ১৯৫২ সালে বাংলা ভাষার ওপর আঘাত হানে। বাংলার মানুষ সেই অন্যায় সিদ্ধান্ত মেনে না নিয়ে বুকের রক্তের বিনিময়ে বাংলা ভাষার মর্যাদা রক্ষা করে ।• উদ্দীপকের কবিতাংশে মাতৃভাষার মর্যাদা রক্ষার্থে আত্মত্যাগের বিষয়টি প্রকাশ পেয়েছে। ভাষার মান রক্ষার্থে মানুষ জীবন দিতেও প্রস্তুত। কোটি ভাইয়ের রক্তের বিনিময়ে তাঁরা মনের দৃঢ় প্রতিজ্ঞা পূরণে বদ্ধপরিকর। 'ফাগুন মাস' কবিতায়ও, কবি ১৯৫২ সালের ২১শে ফেব্রুয়ারির সেই রক্তঝরা দিনটির স্মৃতিচারণ করে বাংলার দামাল ছেলেদের আত্মত্যাগের কথা বলেছেন। বুকের তাজা রক্তের বিনিময়ে তাঁরা রক্ষা করেছেন মাতৃভাষার মর্যাদা। তাই বলা যায়, উদ্দীপকে ‘ফাগুন মাস' কবিতার মাতৃভাষার মর্যাদা রক্ষায় বাঙালির আত্মত্যাগের দিকটি ফুটে উঠেছে।ঘ• উদ্দীপক ও 'ফাগুন মাস' কবিতার আলোকে বলা যায়, ভাষার জন্য বাঙালির আত্মত্যাগের বিষয়টি সার্থকভাবে প্রকাশ পেয়েছে।• বাংলা মায়ের সাহসী সন্তানদের আত্মত্যাগের মহিমায় বাংলা ভাষার মর্যাদা সমুন্নত রয়েছে। এই আত্মত্যাগ একই সঙ্গে বেদনার ও গৌরবের।• 'ফাগুন মাস' কবিতায় কবি ১৯৫২ সালের ২১শে ফেব্রুয়ারি বাঙালির আত্মত্যাগের স্মৃতিচারণ করেছেন। যাঁদের আত্মত্যাগের মহিমা আজও চিরজাগ্রত। তাঁদের অসামান্য ত্যাগে রক্ষা পেয়েছে বাংলা ভাষার মর্যাদা। বাংলার দামাল ছেলেদের আত্মত্যাগের কথা স্মরণ করে প্রিয়জন হারানোর বেদনায় কেঁদে ওঠেন এদেশের মায়েরা- বোনেরা। উদ্দীপকের কবিতাংশেও ভাষার মর্যাদা রক্ষা করার জন্য আত্মত্যাগের বিষয়টি প্রকাশ পেয়েছে। ভাষার মান রক্ষার্থে জীবনদানের জন্য তাঁরা দৃঢ়প্রতিজ্ঞ । • উদ্দীপকের কবিতাংশে ভাষার মান রক্ষার্থে বাঙালির আত্মদানের স্বরূপ প্রকাশ পেয়েছে। 'ফাগুন মাস' কবিতায়ও কবি ভাষার জন্য আত্মদানকারী সন্তানদের জন্য দুঃখ অনুভব করেছেন। মাতৃভাষার সম্মান রক্ষার্থে তাঁদের আত্মত্যাগের কথা স্মরণ করেছেন। আর এভাবেই উদ্দীপক ও ‘ফাগুন মাস' কবিতায় ভাষার জন্য বাঙালির আত্মদানের বিষয়টি সার্থকভাবে প্রকাশ পেয়েছে।

Explanation:


Sub-Questions:

================================================================================
Question #2 (ID: 680948)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ভিড়ের মধ্যে ক্ষুদে টোকাই লখাকে ঠিকই দেখা যাচ্ছে।

তাকে চিনতে কষ্ট হয় না। ... সবার সঙ্গে গলা মিলিয়ে গেয়ে

চলছে— আমার ভাইয়ের রক্তে রাঙানো একুশে ফেব্রুয়ারি, আমি কি

ভুলিতে পারি? কিন্তু তার গলা দিয়ে কথা তো ফোটে না, শুধু শব্দ হয়

আঁ আঁ আঁ।

Options:
ক. কেমন ডাল ফেড়ে সবুজ পাতা বেড়ে ওঠে?
খ. “কান্নারা সব ডুকরে ওঠে মনে।” — কবি কেন এ কথাটি বলেছেন?
গ. উদ্দীপকের টোকাই লখার মাঝে 'ফাগুন মাস' কবিতার কোন দিকটি ফুটে উঠেছে? ব্যাখ্যা কর।
ঘ. “উদ্দীপকটি 'ফাগুন মাস' কবিতার আংশিক ভাবের ধারক।” মন্তব্যটি সম্পর্কে তোমার মতামত তুলে ধর।


Correct Answer: 

Solution:
কহাড়ের মতো শক্ত ডাল ফেড়ে সবুজ পাতা বেড়ে ওঠে।খ১৯৫২ সালের ভাষাশহিদদের জন্য এদেশবাসীর হৃদয়ে আজও ব্যথা জাগে।• ফাগুন মাস এলেই শহিদদের আত্মত্যাগের কথা মনে পড়ে। সেই কষ্টে মন ডুকরে কেঁদে ওঠে। কবি এ কথা বলেছেন কারণ শহিদের রক্তে শোকাবহ হলেও এ মাসই আবার গৌরবের স্মারক।গউদ্দীপকের টোকাই লখার মাঝে 'ফাগুন মাস' কবিতার মাতৃভাষাপ্রীতির দিকটি ফুটে উঠেছে।• ভাষা মানুষের আত্মপরিচয়। লখা বোবা হলেও শহিদ মিনারে শ্রদ্ধা জানাতে আসে, আঁ-আঁ আওয়াজে গান গাওয়ার চেষ্টা করে।• 'ফাগুন মাস' কবিতায় মাতৃভাষার মর্যাদার জন্য ছাত্রদের আত্মত্যাগ ও সেই চেতনায় মানুষকে সাহসী করে তোলার কথা এসেছে। লখার এই মানসিক শ্রদ্ধাবোধও সেই চেতনারই বহিঃপ্রকাশ।ঘ“উদ্দীপকটি 'ফাগুন মাস' কবিতার আংশিক ভাবের ধারক।” — মন্তব্যটি যথার্থ।• ‘ফাগুন মাস’ কবিতায় ভাষা আন্দোলনের ঐতিহাসিক পরিপ্রেক্ষিত, আত্মত্যাগ ও সংগ্রামী চেতনার পূর্ণ চিত্র ফুটে উঠেছে।• উদ্দীপকে টোকাই লখার মধ্যে ভাষার প্রতি গভীর শ্রদ্ধাবোধ দেখা গেলেও সেখানে ঐতিহাসিক প্রেক্ষাপট, শহিদদের আত্মত্যাগের বিস্তার ও শোক-গৌরবের মিলিত চেতনা অনুপস্থিত।• তাই এটি মূল ভাবের একটি অংশকে ধারণ করলেও পুরো ভাবের ধারক নয়। মন্তব্যটি যথার্থ।

Explanation:


Sub-Questions:

================================================================================
Question #3 (ID: 680944)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
তুমি আজ জাগো তুমি আজ জাগো

একুশে ফেব্রুয়ারি

আজো জালিমের কারাগারে মরে

বীর ছেলে বীর নারী

আমার শহিদ ভাইয়ের আত্মা ডাকে

জাগো মানুষের সুপ্ত শক্তি হাটে

মাঠে ঘাটে বাঁকে

Options:
ক. কবি কোন মাসকে ভীষণ দস্যি বলেছেন?
খ. “ফাগুন মাসে বোনেরা ওঠে কেঁদে।”– ব্যাখ্যা কর ।
গ. উদ্দীপকটি 'ফাগুন মাস' কবিতার কোন বিষয়টির ইঙ্গিত দেয়? ব্যাখ্যা কর ।
ঘ. “বিষয়গত সাদৃশ্য থাকলেও উদ্দীপকের মূলভাব 'ফাগুন মাস' কবিতার মূলভাবের সঙ্গে একাত্ম নয়।”– মূল্যায়ন কর ।


Correct Answer: 

Solution:
ককবি ফাগুন মাসকে ভীষণ দস্যি বলেছেন।খফাগুন মাসে ভাই হারানোর বেদনায় বোনেরা কেঁদে ওঠে।• ফাগুন মাসেই বাংলা মায়ের দামাল ছেলেরা মাতৃভাষার জন্য জীবন দেয়। সেই আত্মত্যাগের স্মৃতিতে মা হারায় সন্তানকে, বোন হারায় ভাইকে। তাই ফাগুন মাস এলেই সেই কষ্ট আবারও জেগে ওঠে। আলোচ্য চরণে এই বেদনাবোধই ফুটে উঠেছে।গউদ্দীপকটি 'ফাগুন মাস' কবিতায় বর্ণিত ভাষার জন্য বাংলা মায়ের সন্তানদের আত্মত্যাগের ঘটনার প্রতি ইঙ্গিত করে।• ১৯৫২ সালের ফেব্রুয়ারি মাসে রাষ্ট্রভাষার আন্দোলনে বাঙালির দামাল ছেলেরা বুকের রক্ত দিয়ে বাংলার মর্যাদা রক্ষা করে।• 'ফাগুন মাস' কবিতায় সেই আত্মত্যাগের বেদনাপূর্ণ স্মৃতিচারণ করা হয়েছে। একইভাবে উদ্দীপকেও ভাষাশহিদদের আত্মত্যাগকে শ্রদ্ধাভরে স্মরণ করে এবং একুশে ফেব্রুয়ারিকে মানুষের জেগে ওঠার আহ্বান হিসেবে দেখানো হয়েছে। তাই এ উদ্দীপক ভাষা আন্দোলনের আত্মত্যাগ ও জাগরণের দিকটি ইঙ্গিত করে।ঘ“বিষয়গত সাদৃশ্য থাকলেও উদ্দীপকের মূলভাব 'ফাগুন মাস' কবিতার মূলভাবের সঙ্গে একাত্ম নয়।”– মন্তব্যটি যথার্থ।• 'ফাগুন মাস' কবিতায় ভাষা আন্দোলনের আত্মত্যাগের স্মৃতিচারণ, শহিদদের বেদনা, বোনদের কান্না ও চেতনার উন্মেষ প্রতিফলিত হয়েছে।• উদ্দীপকে একুশে ফেব্রুয়ারিকে চেতনার শক্তি হিসেবে তুলে ধরা হয়েছে— যেখানে শহিদদের আত্মা ডাকে মানুষকে জাগতে। এখানে মূলভাবে জাগরণ ও সংগ্রামের আহ্বান এসেছে।• যদিও দুটি পাঠ্যেই ভাষা আন্দোলন ও ভাষাশহিদদের কথা এসেছে, 'ফাগুন মাস' কবিতায় ঐতিহাসিক স্মৃতিচারণ ও শোক প্রকাশ প্রধান; আর উদ্দীপকে জেগে ওঠার চেতনা ও প্রতিবাদী মনোভাব বেশি গুরুত্ব পেয়েছে। তাই তাদের মূলভাব এক নয়, মন্তব্যটি যথার্থ।

Explanation:


Sub-Questions:

================================================================================
Question #4 (ID: 680953)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সালাম সালাম হাজার সালাম

শহিদ ভাইয়ের স্মরণে

আমার এ গান রেখে যেতে চাই

তাঁদের স্মৃতির চরণে

Options:
ক. পাথর ঠেলে কী মাথা উচায়?
খ. “ফাগুন মাসে সবুজ আগুন জ্বলে'- ব্যাখ্যা কর ।
গ. উদ্দীপকে 'ফাগুন মাস' কবিতার কোন দিকটি প্রতিফলিত হয়েছে? ব্যাখ্যা কর।
ঘ. উদ্দীপকটিতে প্রকাশ পেয়েছে ভাষাশহিদদের প্রতি বাঙালির কৃতজ্ঞতা”— উক্তিটির যথার্থতা বিশ্লেষণ কর।


Correct Answer: 

Solution:
কপাথর ঠেলে ঘাস মাথা উঁচায়।খফাগুন মাসে গাছে গাছে সবুজ রঙের নতুন পাতা গজায়। এই সবুজের সমারোহকেই 'সবুজ আগুন জ্বলে' বলা হয়েছে।• বসন্ত ঋতুর প্রথম মাস ফাগুন বা ফাল্গুন। এ মাসে গাছে গাছে সবুজ রঙের নতুন পাতা গজিয়ে ওঠে। সবুজ পাতার ফাঁকে ফাঁকে ফোটে অসংখ্য লাল ফুল। 'ফাগুন মাসে সবুজ আগুন জ্বলে' বলতে কবি বসন্ত প্রকৃতির এ অবস্থাকেই বুঝিয়েছেন।গউদ্দীপকে 'ফাগুন মাস' কবিতার ভাষাশহিদদের স্মরণ করার দিকটি প্রতিফলিত হয়েছে।• আমাদের ভাষা আমাদের অহংকার। কারণ এই ভাষার জন্য বাংলার সূর্যসন্তানরা রক্ত দিয়েছেন। মায়ের মুখের ভাষা রক্ষা করতে আমরা পূর্বে যেমন সচেতন ছিলাম, এখনও তেমনই সচেতন থাকতে হবে।• উদ্দীপকে হাজার সালাম প্রদর্শন করে ভাষাশহিদদের কথা স্মরণ করা হয়েছে। ১৯৫২ সালের ২১শে ফেব্রুয়ারি বাংলা ভাষার জন্য যাঁরা জীবন দিয়েছেন, তাঁরাই আমাদের ভাষাশহিদ। তাঁদের কথাই উদ্দীপকে বলা হয়েছে। 'ফাগুন মাস' কবিতায় ভাষার জন্য আত্মদানকারী আমাদের পূর্বপুরুষদের জন্য দুঃখ অনুভব করা হয়েছে। তাঁদের আত্মত্যাগের কথা স্মরণ করার মধ্য দিয়ে তাঁদের শক্তি, সাহস ও আমাদের গৌরবের কথা স্মরণ করা হয়েছে। উদ্দীপক ও কবিতায় ভাষাশহিদদের ত্যাগকে স্মরণ করা হয়েছে। তাই বলা যায়, উদ্দীপকে 'ফাগুন মাস' কবিতার ভাষাশহিদদের স্মরণ করার দিকটি প্রতিফলিত হয়েছে।ঘ"উদ্দীপকটিতে প্রকাশ পেয়েছে ভাষাশহিদদের প্রতি বাঙালির কৃতজ্ঞতা”— মন্তব্যটি যথার্থ।• আমাদের পূর্বপুরুষদের ত্যাগ, তাঁদের প্রতি আমাদেরকে গভীর শ্রদ্ধাশীল হতে শেখায়। কারণ তাঁদের ত্যাগ আমাদেরকে সামনে এগিয়ে যাওয়ার প্রেরণা জোগায়।• শহিদদের প্রতি হাজার সালাম প্রদর্শনের মধ্য দিয়ে তাঁদের প্রতি কৃতজ্ঞতা প্রকাশ করা হয়েছে। আমাদের শহিদরা তাঁদের জীবনের বিনিময়ে এনে দিয়েছেন আমাদের অধিকার- মায়ের ভাষায় কথা বলার অধিকার। বাঙালি জাতি চিরদিন শ্রদ্ধাভরে তাঁদের এই অবদানকে স্মরণ করবে। 'ফাগুন মাস' কবিতায় আমাদের দেশের সন্তানেরা সর্বোচ্চ ত্যাগের যে নিদর্শন স্থাপন করেছেন তা উপস্থাপিত হয়েছে। ফাগুন মাসে ভাষার জন্য যাঁরা প্রাণ দিয়েছেন তাঁদের জন্য প্রকৃতিতেও অনেক প্রতিক্রিয়া দেখা যায়। যেমন- ফাগুন মাসে দুঃখী গোলাপ ফোটে, এই মাসে হাওয়ায় হাওয়ায় দীর্ঘশ্বাস থাকে ইত্যাদি। এসব প্রতিক্রিয়া দ্বারা মূলত ভাষাশহিদদের প্রতি কৃতজ্ঞতা জ্ঞাপনের দিকটিই প্রকাশ পেয়েছে।• উদ্দীপকে শহিদদের প্রতি কৃতজ্ঞতাস্বরূপ সালাম প্রদর্শন করা হয়েছে। 'ফাগুন মাস' কবিতায় ফাগুন মাসে প্রকৃতির নানান উপসর্গ প্রকাশ করার মধ্য দিয়ে ভাষা শহিদদের প্রতি শ্রদ্ধা ও তাঁদের ত্যাগের প্রতি কৃতজ্ঞ থাকার দিকটি ফুটে উঠেছে। তাই বলা যায়, উদ্দীপকটিতে প্রকাশ পেয়েছে ভাষাশহিদদের প্রতি বাঙালির কৃতজ্ঞতা।

Explanation:


Sub-Questions:

================================================================================
Question #5 (ID: 680940)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সাভারে গিয়েছ স্মৃতিসৌধের পাশে

তিরিশ লক্ষ শহিদের স্মৃতি ভাসে ।

সেখানে সাহসী বীর যোদ্ধার দস্ত

তাঁদের রক্তে এই সৌধের স্তম্ভ ।

ইতিহাসে তাঁরা হৃদয়ে সমুজ্জ্বল

তোমরা সেখানে শ্রদ্ধায় উচ্ছল ।

Options:
ক. 'লাল নীল দীপাবলি' গ্রন্থের লেখক কে?
খ. ফাগুন মাসে বনে বনে কেন গোলাপ কাঁদে?
গ. উদ্দীপকের স্মৃতিসৌধ 'ফাগুন মাস' কবিতার কোন বিষয়টির প্রতিনিধিত্ব করছে? ব্যাখ্যা কর।
ঘ. “উদ্দীপকের স্মৃতিসৌধ এবং 'ফাগুন মাস' কবিতার শহিদ মিনার দুটিই বাঙালি জাতির কাছে সমান মর্যাদার।” মন্তব্যটি বিশ্লেষণ কর।


Correct Answer: 

Solution:
কলাল নীল দীপাবলি' গ্রন্থের লেখক হুমায়ুন আজাদ।খভাষাসৈনিকরা ফাগুন মাসে বাংলাকে রাষ্ট্রভাষা হিসেবে প্রতিষ্ঠিত করতে গিয়ে শহিদ হন বলে এই সময় বনে বনে গোলাপ কাঁদে।• বাংলার দামাল ছেলেরা বাংলাকে রাষ্ট্রভাষার মর্যাদা দিতে বদ্ধপরিকর। তাদের আন্দোলন রুখে দিতে পুলিশ মিছিলে গুলি চালালে সালাম, জব্বার, রফিক, বরকতসহ অনেকে শহিদ হন। তাঁদের রক্তে বাংলার রাজপথ রঞ্জিত হয়, শোকে মুহ্যমান হয়ে পড়ে এদেশের মানুষ। ফাগুন মাসে ভাষাসৈনিকরা শহিদ হন বলে এই সময় বনে বনে গোলাপ কাঁদতে থাকে।গউদ্দীপকের স্মৃতিসৌধ 'ফাগুন মাস' কবিতার শহিদ মিনারের প্রতিনিধিত্ব করছে।• মাতৃভাষার মর্যাদা রক্ষা এবং দেশ ও জাতিকে শত্রুমুক্ত ও স্বাধীন করতে যাঁরা আত্মত্যাগ করেছেন তাঁরা পরম শ্রদ্ধেয়। তাঁদের স্মৃতি রক্ষার্থে গড়ে উঠেছে স্মৃতিসৌধ, শহিদ মিনার।• উদ্দীপকে বর্ণিত হয়েছে সাভারের স্মৃতিসৌধের কথা। ১৯৭১ সালে এদেশকে স্বাধীন করার জন্য প্রায় ত্রিশ লক্ষ মানুষ প্রাণ দেন। তাঁদের প্রতি শ্রদ্ধা জানাতে আমরা সাভারের স্মৃতিসৌধে যাই। 'ফাগুন মাস' কবিতায় ১৯৫২ সালের ২১শে ফেব্রুয়ারির শহিদদের কথা বলা হয়েছে। তাঁরা পাকিস্তানি শাসকগোষ্ঠীর বিরুদ্ধে ভাষার জন্য সংগ্রাম করে শহিদ হন। আমরা শহিদ মিনারে ফুল দিয়ে তাঁদেরকে সম্মান জানাই। তাই বলা যায়, উদ্দীপকের স্মৃতিসৌধ 'ফাগুন মাস' কবিতার শহিদ মিনারের প্রতিনিধিত্ব করছে।ঘ"উদ্দীপকের স্মৃতিসৌধ এবং 'ফাগুন মাস' কবিতার শহিদ মিনার দুটিই বাঙালি জাতির কাছে সমান মর্যাদার।”— মন্তব্যটি যথার্থ।• দেশ ও জাতির সংকটের সময় কোনো দেশপ্রেমিক বসে থাকতে পারেন না। সর্বশক্তি দিয়ে দেশকে প্রতিকূলতা থেকে রক্ষা করার চেষ্টা করেন। এমনকি দেশের জন্য জীবন বিসর্জন দিতেও পিছপা হন না।• উদ্দীপকে ১৯৭১ সালের বীর যোদ্ধাদের স্মৃতির প্রতি শ্রদ্ধা জানাতে নির্মিত স্মৃতিসৌধের কথা উল্লেখ করা হয়েছে। তাঁরা ইতিহাসে সমুজ্জ্বল। বাঙালি জাতি সেই স্মৃতিসৌধ শ্রদ্ধায় উচ্ছল। 'ফাগুন মাস' কবিতায় ১৯৫২ সালের ভাষা আন্দোলনের কাহিনি বর্ণিত হয়েছে। সেই আন্দোলনের শহিদদের প্রতি সম্মান জানাতে আমরা শহিদ মিনারে যাই।• 'ফাগুন মাস' কবিতায় ১৯৫২ সালের ভাষা আন্দোলনের ফসল হিসেবে বাঙালি জাতি পায় রাষ্ট্রভাষা হিসেবে মায়ের মুখের ভাষা বাংলাকে। উদ্দীপকে বর্ণিত হয়েছে স্বাধীনতা যুদ্ধের শহিদদের কথা। এঁদের স্মৃতি রক্ষা করতে আমরা স্মৃতির মিনারে সমবেত হই। সেগুলো আমাদের জাতীয় জীবনে সমান মর্যাদার ও গুরুত্বের। এই দৃষ্টিকোণ থেকে বলা যায়, মন্তব্যটি যথার্থ।

Explanation:


Sub-Questions:

================================================================================
Question #6 (ID: 680937)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
একুশে নিহিত মাতৃভাষাকে

লালনের নিরাপত্তা,

একুশে নিহিত অনুভূতি আর

আমাদের জাতিসত্তা ।

একুশ রেখেছে বাংলা ভাষাকে

সুন্দর পরিপূর্ণ

একুশে রেখেছে আমাদের যত

চেতনাকে অক্ষুণ্ণ ।

Options:
ক. বোনেরা কাকে বাহুতে বেঁধে কেঁদে ওঠে?
খ. “ফাগুন মাসে দুঃখী গোলাপ ফোটে” – বুঝিয়ে লেখ ।
গ. উদ্দীপকে 'ফাগুন মাস' কবিতার কোন বিষয়টি প্রতিফলিত হয়েছে?
ঘ. “একুশে ফেব্রুয়ারিই বাঙালির জীবনে সাহসের উৎস”— উদ্দীপক ও আলোচ্য কবিতার এটিই মূল বিষয়। মন্তব্যটি বিচার কর।


Correct Answer: 

Solution:
কবোনেরা ভাষা আন্দোলনে শহিদ ভাইদের বাহুতে বেঁধে কেঁদে ওঠে।খলাইনটির মধ্য দিয়ে ভাষা আন্দোলনের শোক প্রকাশিত হয়েছে।• আমাদের ভাষা আন্দোলন সংঘটিত হয়েছিল ফাল্গুন মাসে। 'ফাগুন মাস' কবিতায় ভাষা আন্দোলনের শোকের দিকটিকে ইঙ্গিত করা হয়েছে। এমনকি ফাগুন মাসে যে গোলাপ ফোটে সেই গোলাপকে দেখে মনে হয় সেই গোলাপও যেন অনেক দুঃখী। তাই গোলাপ ফুটলেও তাকে দেখে সেই ভাষা আন্দোলনের নির্মম ইতিহাস মনে পড়ে যায়। প্রশ্নোক্ত চরণে এটাই বোঝানো হয়েছে।গউদ্দীপকে 'ফাগুন মাস' কবিতার ভাষা আন্দোলনের দিকটি প্রতিফলিত হয়েছে।• বাংলা ভাষা আমাদের অহংকার। এই ভাষার জন্য বাংলার সূর্যসন্তানরা জীবন দিয়েছেন। তাঁদের আত্মত্যাগের বিনিময়েই মাতৃভাষা বাংলা রাষ্ট্রভাষার মর্যাদা লাভ করে।• উদ্দীপকের কবিতাংশে একুশে ফেব্রুয়ারির মাহাত্ম্যের কথা প্রকাশ পেয়েছে। কবি মনে করেন একুশে ফেব্রুয়ারির মধ্যেই নিহিত রয়েছে মাতৃভাষাকে লালন করার নিরাপত্তা, আমাদের অনুভূতি, জাতিসত্তা ও চেতনা। কারণ আমরা অনেক ত্যাগের বিনিময়ে মাতৃভাষার মর্যাদা রক্ষা করেছি। 'ফাগুন মাস' কবিতায়ও ভাষা আন্দোলনের দিকটি প্রকাশ পেয়েছে। ফাগুন মাসে মাতৃভাষা বাংলার মর্যাদা রক্ষার জন্য আমাদের পূর্বপুরুষরা আত্মত্যাগ করেন। তাঁদের আত্মত্যাগের গৌরবে আমরা সাহসী হয়ে উঠি। তাই বলা যায় যে, উদ্দীপকে 'ফাগুন মাস' কবিতার ভাষা আন্দোলনের দিকটি প্রতিফলিত হয়েছে।ঘএকুশে ফেব্রুয়ারিই বাঙালির জীবনে সাহসের উৎস'— উদ্দীপক ও আলোচ্য কবিতার এটিই মূল বিষয়।- মন্তব্যটি যথার্থ।• আমাদের পূর্বপুরুষরা আমাদের জন্য নানা রকম ত্যাগ স্বীকার করেছেন। এ ত্যাগের মহিমায় আমরা তাঁদের প্রতি কৃতজ্ঞ। তাঁরা আমাদের শক্তি ও সাহস জোগায়।• উদ্দীপকের কবিতাংশের কবি মাতৃভাষার প্রতি গভীর মমতা প্রকাশ করেছেন। কবির মতে ভাষা আন্দোলন আমাদের অনুভূতিতে জড়িয়ে রয়েছে। মিশে আছে আমাদের জাতিসত্তার সঙ্গে। আমাদের যত সংগ্রামী চেতনা জাগ্রত হয়েছে তার পেছনে কাজ করেছে একুশে ফেব্রুয়ারির ভাষা আন্দোলনকারীদের আত্মত্যাগের চেতনা। 'ফাগুন মাস' কবিতায়ও কবি ১৯৫২ সালের ভাষা আন্দোলনের স্মৃতিচারণ করেছেন। কবি বলেছেন ভাষার মর্যাদা রক্ষা করতে এদেশের সাহসী সন্তানদের রাজপথে রক্তদানের কথা। পূর্বপুরুষদের এই আত্মত্যাগ আমাদের সাহসী করে তোলে। তাঁরা আমাদের সংগ্রামী চেতনার সঙ্গে জড়িয়ে থাকে সবসময়।• উদ্দীপক ও আলোচ্য কবিতা উভয় জায়গায় ভাষা আন্দোলনের কথা ব্যক্ত হয়েছে। ব্যক্ত করা হয়েছে ভাষাশহিদদের গৌরবময় আত্মত্যাগ যা আমাদের চেতনাকে জাগ্রত রাখে, আমরা সাহস আর শক্তি পাই। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #7 (ID: 680934)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বন্ধুদের নিয়ে বাগানে পায়চারি করছিল শাওন। হঠাৎ তারা লক্ষ করল গাছের ডালপালায় সবুজ পাতা পল্লবিত হয়ে উঠেছে। আমের মুকুলে গুঞ্জন করছে মৌমাছি। পাতার আড়ালে শোনা যাচ্ছে কোকিলের মায়াবী কণ্ঠ। তখন সবাই বুঝতে পারল প্রকৃতিতে ধ্বনিত হচ্ছে বসন্তের আগমনী বার্তা ।

Options:
ক. 'ফাগুন মাস' কবিতার রচয়িতা কে?
খ. “ফাগুন মাসে সবুজ আগুন জ্বলে”— সবুজের আগুন বলতে কবি কী বুঝিয়েছেন তা বর্ণনা কর।
গ. উদ্দীপকের দৃশ্যপটটি 'ফাগুন মাস' কবিতার কোন অংশের সঙ্গে সাদৃশ্যপূর্ণ ব্যাখ্যা কর।
ঘ. উদ্দীপকে 'ফাগুন মাস' কবিতার মূলভাব পুরোপুরি প্রতিফলিত হয়নি— মন্তব্যটি বিশ্লেষণ কর।


Correct Answer: 

Solution:
কফাগুন মাস' কবিতার রচয়িতা হুমায়ুন আজাদ।খফাগুন মাসে গাছে গাছে সবুজ রঙের নতুন পাতা গজায়। এই সবুজের সমারোহকেই 'সবুজের আগুন' বলা হয়েছে।• বসন্ত ঋতুর প্রথম মাস ফাগুন বা ফাল্গুন। এ মাসে গাছে গাছে সবুজ রঙের নতুন পাতা গজিয়ে ওঠে। সবুজ পাতার ফাঁকে ফাঁকে ফোটে অসংখ্য লাল ফুল। 'সবুজের আগুন' বলতে কবি বসন্ত প্রকৃতিতে সবুজের সমারোহকেই বুঝিয়েছেন ।গউদ্দীপকের দৃশ্যপটটি 'ফাগুন মাস' কবিতার প্রথম অংশের সাথে সাদৃশ্যপূর্ণ ।• বাংলাদেশ ছয় ঋতুর দেশ। বিভিন্ন ঋতুতে প্রকৃতি বিভিন্ন রূপে সেজে ওঠে । প্রকৃতির এই রূপ প্রত্যক্ষ করেই অনেক সময় কোন ঋতু বিরাজমান তা উপলব্ধি করা যায়।• উদ্দীপকে শাওন ও তার বন্ধুরা বসন্ত ঋতুর রূপ প্রত্যক্ষ করে। চারদিকে গাছের ডালপালায় সবুজ পাতা, মুকুলের গন্ধ, মৌমাছির গুঞ্জন, পত্রপল্লবের আড়ালে কোকিলের মায়াবী কণ্ঠ ইত্যাদি প্রত্যক্ষ করেই তারা বুঝতে পারে যে প্রকৃতিতে বসন্তের আগমন ঘটেছে। 'ফাগুন মাস' কবিতায় একই রকমভাবে বসন্তের আগমনী বার্তা প্রকৃতির মাধ্যমে উপস্থাপিত হয়েছে। বনবনানীর সবুজ বিস্তারকে কবি সবুজ আগুন বলে কল্পনা করেছেন। প্রকৃতিগত দিক দিয়ে উদ্দীপকের দৃশ্যপটটি 'ফাগুন মাস' কবিতার প্রথম অংশের প্রকৃতির বর্ণনার সঙ্গে সাদৃশ্যপূর্ণ।ঘ“উদ্দীপকে 'ফাগুন মাস' কবিতার মূলভাব পুরোপুরি প্রতিফলিত হয়নি”— মন্তব্যটি যথার্থ ।• বাংলাদেশের ইতিহাসে ১৯৫২ সালের ২১শে ফেব্রুয়ারি একটি স্মরণীয় দিন। সেদিন ছিল ফাল্গুন মাসের ৮ তারিখ। ভাষাশহিদদের সেই সংগ্রামী চেতনা নিয়েই যেন প্রতিটি ফাল্গুন মাস এখনও সেজে ওঠে।• উদ্দীপকে শাওন ও তার বন্ধুরা বাগানে লক্ষ করল গাছের ডালপালায় সবুজ পাতা পল্লবিত, মুকুলের গন্ধ, কোকিলের মায়াবী কণ্ঠ। প্রকৃতি যেন সব জরাজীর্ণ ধুয়ে মুছে নতুন করে সেজেছে। প্রকৃতিতে ধ্বনিত হচ্ছে বসন্তের আগমনী বার্তা। 'ফাগুন মাস' কবিতায় ভাষাশহিদদের রক্তে ঝরেছিল আর সেটিই যেন কৃষ্ণচূড়ার লাল ফুল হয়ে জানান দেয়। ভাষা আন্দোলনে সাহসী বীরেরা অংশগ্রহণ করে মাতৃভাষার মর্যাদা রক্ষা করেছিল। সর্ব সংগ্রামের অবসান ঘটিয়ে তারা বিশ্বের বুকে নতুন ইতিহাস সৃষ্টি করছিল।• উদ্দীপকের ফাগুন মাসে প্রকৃতিতে পরিবর্তনের বিষয়টি ফুটে উঠেছে। অন্যদিকে আলোচ্য কবিতায় ভাষাশহিদের রক্তের বিনিময়ে মাতৃভাষার মর্যাদা রক্ষা, অর্জন মাতৃভাষা অর্জনের গৌরব, একুশের চেতনা, শোক ও গভীর বেদনার অনুভূতি প্রকাশ পেয়েছে। যা উদ্দীপকে অনুপস্থিত। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

