================================================================================
Question #1 (ID: 698419)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলা আমার আমি বাংলার

বাংলা আমার জন্মভূমি

গঙ্গা ও যমুনা, পদ্মা ও মেঘনা

বহিছে যাহার চরণ চুমি!

বাংলার তরু বাংলার ফল

বাংলার পুষ্প বাংলার কমল

মাঠে ঘাটে পথে তটিনী সৈকতে

যে দেখেছে সে আপন হারা ।

Options:
ক. দরগাতলা পার হয়ে কবি কোন দিকে মোড় নিয়েছেন?
খ. ছিটকিনিটা খুলে কবি ঘর পেরিয়ে গেলেন কেন?
গ. উদ্দীপকে 'পাখির কাছে ফুলের কাছে' কবিতার কোন দিকটি ফুটে উঠেছে? ব্যাখ্যা কর ।
ঘ. “উদ্দীপক ও ‘পাখির কাছে ফুলের কাছে' কবিতার প্রেক্ষাপট ভিন্ন হলেও প্রাকৃতিক সৌন্দর্যই প্রাধান্য পেয়েছে”– বিশ্লেষণ কর ।


Correct Answer: 

Solution:
কদরগাতলা পার হয়ে কবি বাঁ দিকে মোড় নিয়েছেন।খপ্রকৃতির টানে কবি ছিটকিনিটা খুলে ঘর পেরিয়ে গেলেন।• কবি হঠাৎ করে প্রকৃতির সৌন্দর্য অবলোকন করে স্তম্ভিত হয়ে যান। নারকেল গাছের মাথার উপরে ঠান্ডা ও গোলগাল চাঁদ দেখে প্রকৃতির প্রতি টান অনুভব করেন। তাঁর কাছে মনে হয় প্রকৃতি নতুন করে সেজেছে। নতুনভাবে প্রকৃতি নিজেকে উপস্থাপন করেছে। কবি নিজেকে সেই সৌন্দর্য থেকে বঞ্চিত করতে চাননি। তাই কবি ছিটকিনিটা খুলে ঘর পেরিয়ে গেলেন।গউদ্দীপকে 'পাখির কাছে ফুলের কাছে' কবিতার প্রকৃতিপ্রেমের দিকটি ফুটে উঠেছে।• প্রকৃতির সৌন্দর্য অতুলনীয়। প্রকৃতি সৌন্দর্যের আধার, সীমাহীন তার পরিসর। তাই মানুষের আনন্দের একমাত্র সহায় প্রকৃতি। প্রকৃতি মানুষকে আগলে রাখে সবসময় ।• উদ্দীপকে স্বদেশপ্রকৃতির বন্দনার মধ্য দিয়ে দেশের প্রতি ভালোবাসা ব্যক্ত হয়েছে। দেশের নদী, গাছ, ফুল-ফল, মাঠ-ঘাট ইত্যাদির সীমাহীন সৌন্দর্য যেন ব্যক্তিকে নিজের মধ্যে হারিয়ে যেতে উৎসাহী করে। 'পাখির কাছে ফুলের কাছে' কবিতায়ও প্রকৃতির অপার টান কবিকে মুগ্ধ করেছে। কবি প্রকৃতিকে এক নতুন রূপে আবিষ্কার করেছেন। তাঁর কাছে চাঁদ, মিনার, পাহাড়, দিঘি সবকিছুই যেন অন্যরকমভাবে নতুন মনে হয়। তাই বলা যায়, উদ্দীপকে 'পাখির কাছে ফুলের কাছে' কবিতার প্রকৃতিপ্রেমের দিকটি ফুটে উঠেছে।ঘ“উদ্দীপক ও 'পাখির কাছে ফুলের কাছে' কবিতার প্রেক্ষাপট ভিন্ন হলেও প্রাকৃতিক সৌন্দর্যই প্রাধান্য পেয়েছে”— মন্তব্যটি যথার্থ।প্রকৃতির মাঝে মানুষ নিজের মনের কাঙ্ক্ষিত সৌন্দর্য খুঁজে পায়। সেই সময় মানুষ প্রকৃতির কাছে আশ্রয় নেয়। তাই প্রকৃতিই মানুষের আত্মার বন্ধু।• উদ্দীপকে দেশের প্রাকৃতিক সৌন্দর্যের বন্দনা করা হয়েছে। দেশের নদী-নালা, ফুল-ফল, গাছ-পাতা ইত্যাদির মনোহর সৌন্দর্য দেখে কবির প্রকৃতির মাঝে হারিয়ে যেতে মন চায়। 'পাখির কাছে ফুলের কাছে' কবিতায় কবি প্রকৃতিকে আবিষ্কার করেছেন আলাদা রূপ মাধুর্যে। তাঁর কাছে মনে হয়েছে তাঁর চিরচেনা প্রকৃতি একটু ভিন্নভাবে সেজে যেন তাঁকে আহ্বান করছে। পুরো শহর, মিনার, আকাশের চাঁদ, পাহাড়, জোনাকি সবকিছুই যেন তাঁকে নিজেদের ভিন্নতর রূপ প্রদর্শন করে কাছে ডাকছে।• উদ্দীপকে দেশের প্রকৃতির সৌন্দর্যের কথা বলা হয়েছে। ‘পাখির কাছে ফুলের কাছে' কবিতায়ও প্রকৃতির সৌন্দর্যের বিষয়টিই মুখ্য হয়ে উপস্থাপিত হয়েছে। উদ্দীপকে দেশের প্রতি বিমোহিত হওয়ার কথা বলা হলেও তার মূল বিষয়বস্তু প্রকৃতি। তাই বলা যায়, উদ্দীপক ও 'পাখির কাছে ফুলের কাছে' কবিতার প্রেক্ষাপট ভিন্ন হলেও প্রাকৃতিক সৌন্দর্যই প্রাধান্য পেয়েছে।

Explanation:


Sub-Questions:

================================================================================
Question #2 (ID: 698416)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাঁশ বাগানের মাথার উপর চাঁদ উঠেছে ওই

মাগো, আমার শোলক-বলা কাজলা দিদি কই?

পুকুর ধারে, নেবুর তলে থোকায় থোকায় জোনাই জ্বলে,

ফুলের গন্ধে ঘুম আসে না, একলা জেগে রই ।

Options:
ক. কবিতায় কোথায় কাব্য হওয়ার কথা বলা হয়েছে?
খ. 'আমরা সবাই না ঘুমানোর দল' কেন বলা হয়েছে? ব্যাখ্যা কর ।
গ. উদ্দীপকটি 'পাখির কাছে ফুলের কাছে' কবিতার সাথে কীভাবে সাদৃশ্যপূর্ণ? দেখাও
ঘ. উদ্দীপকের খুকির জেগে থাকা এবং কবিতার না ঘুমানোর দল এক নয়— উদ্দীপক ও কবিতার আলোকে বিশ্লেষণ কর ।


Correct Answer: 

Solution:
ককবিতায় রক্তজবার ঝোপের কাছে কাব্য হওয়ার কথা বলা হয়েছে।খআমরা সবাই না ঘুমানোর দল— কথাটি দিঘির কালো জল বলেছে, কারণ রাতে দিঘির কালো জল কখনো ঘুমায় না।• কবি রাতে ঘর থেকে বের হয়ে বিভিন্ন স্থান ঘুরে যখন দিঘির কাছে গেলেন তখন দিঘির কালো জল কবিকে অভিবাদন জানাল। কারণ কবি ও দিঘির কালো জল— কেউই ঘুমায়নি।গপ্রকৃতির বিচিত্র সৌন্দর্য বর্ণনার দিক থেকে উদ্দীপকটি 'পাখির কাছে ফুলের কাছে' কবিতার সঙ্গে সাদৃশ্যপূর্ণ।প্রকৃতি তার বিশাল সৌন্দর্যের সম্ভার নিয়ে চিরকালই মানুষকে মুগ্ধ করে। আর এ কারণেই প্রকৃতির সঙ্গে মানুষের সম্পর্ক খুবই নিবিড়। মানুষ প্রকৃতির নানা অনুষঙ্গের মাঝে আপন অস্তিত্বের সন্ধান করে।• উদ্দীপকের কবিতাংশে প্রকৃতির অপরূপ সৌন্দর্যের বিষয়টি প্রতিফলিত হয়েছে। কবির বর্ণনায় দেখা যায়, বাঁশ বাগানের মাথার উপর চাঁদ উঠেছে, পুকুরের ধারে লেবু গাছতলায় থোকায় থোকায় জোনাকি জ্বলছে, ফুলের মিষ্টি গন্ধ চারদিকে ছড়িয়ে পড়ছে। 'পাখির কাছে ফুলের কাছে' কবিতায়ও নিসর্গ চেতনার বিষয়টি বর্ণিত হয়েছে। আলোচ্য কবিতায় কবি প্রকৃতির মনমাতানো প্রাকৃতিক সৌন্দর্য তুলে ধরেছেন। আর এভাবেই উদ্দীপকটি 'পাখির কাছে ফুলের কাছে' কবিতার সঙ্গে সাদৃশ্যপূর্ণ।ঘ“উদ্দীপকের খুকির জেগে থাকা এবং কবিতার না ঘুমানোর দল এক নয়”— মন্তব্যটি যথার্থ।• মানুষ প্রকৃতির বিভিন্ন অনুষঙ্গের মাঝে আনন্দের সন্ধান করে। তাই প্রকৃতি হয়ে ওঠে মানুষের আত্মার বন্ধু। তবে অনেক সময় মানুষের বেদনাহত মন প্রকৃতির মাঝেই সান্ত্বনা খোঁজে ।• উদ্দীপকে প্রকৃতির নানা সৌন্দর্যের কথা বর্ণনা করে খুকির জেগে থাকার কথা বলা হয়েছে। বাঁশ বাগানের মাথার উপর চাঁদ উঠলে সে তার শোলক-বলা কাজলা দিদিকে খুঁজছে। পুকুরের ধারে লেবু গাছতলায় জোনাকি পোকা সৌন্দর্য ছড়ায়, ফুলের গন্ধে ঘুম আসে না বলে সে একলা জেগে থাকে। 'পাখির কাছে ফুলের কাছে' কবিতায়ও কবি প্রকৃতির নানা সৌন্দর্যের কথা ব্যক্ত করেছেন। আর সেই সৌন্দর্য উপভোগ করার জন্য কবি জেগে থেকেছেন এবং অন্যদের সঙ্গে কবিও 'না ঘুমানোর দলে'।• উদ্দীপকের খুকির জেগে থাকার মাঝে এক বেদনার অনুভূতি লক্ষ করা যায়। প্রকৃতির সৌন্দর্যের মাঝে সে কাজলা দিদির সন্ধান করে, না পেয়ে কষ্ট পায়। আর 'পাখির কাছে ফুলের কাছে' কবিতায় না ঘুমানোর দল প্রকৃতির অপার সৌন্দর্যে আনন্দে আত্মহারা হয়েছে। এই দৃষ্টিকোণ থেকে উদ্দীপকের খুকির জেগে থাকা এবং কবিতার না ঘুমানোর দল এক নয়। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 698414)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
চারিদিকে শান্ত বাতি - ডিজে গন্ধ — মৃদু কলরব;

খেয়ানৌকাগুলো এসে লেগেছে চরের খুব কাছে;

পৃথিবীর এইসব গল্প বেঁচে রবে চিরকাল;-

এশিরিয়া ধুলো আজ— বেবিলন ছাই হয়ে আছে।

Options:
ক. কোথায় জোনাকিদের দরবার বসেছে?
খ. “এগিয়ে দেখি জোনাকিদের বসেছে দরবার।” — কথাটি বুঝিয়ে লেখ।
গ. উদ্দীপকে 'পাখির কাছে ফুলের কাছে' কবিতার কোন দিকটি প্রধান হয়ে উঠেছে? ব্যাখ্যা কর।
ঘ. “উদ্দীপকের সঙ্গে 'পাখির কাছে ফুলের কাছে' কবিতার প্রাকৃতিক অনুষঙ্গের মিল থাকলেও ভাবার্থের দিক থেকে সম্পূর্ণ অমিল।” — তোমার মতামত তুলে ধর।


Correct Answer: 

Solution:
কলালদিঘির পাড়ে জোনাকিদের দরবার বসেছে।খকবি রাতের প্রাকৃতিক সৌন্দর্য অবলোকন করতে এসে জোনাকিদের স্নিগ্ধ আলো দেখে মুগ্ধ হন— প্রশ্নোক্ত চরণে এমন ভাবই প্রকাশিত হয়েছে।• রাতের কোমল চাঁদের আলোয় পৃথিবীর সৌন্দর্য বৃদ্ধি পায়। কবি এই সৌন্দর্যমণ্ডিত পরিবেশ স্বচক্ষে দেখার জন্য বের হন। তিনি দেখেন রাতের সৌন্দর্যকে আরও মনোরম করে তুলেছে অসংখ্য জোনাকির আলো। জোনাকিদের সেই দরবারে কবি তাদের মধ্যে সৌন্দর্যের ও আনন্দের বিষয়টি দেখতে পেয়েছেন ।গউদ্দীপকে 'পাখির কাছে ফুলের কাছে' কবিতার প্রাকৃতিক অনুষঙ্গ প্রধান হয়ে উঠেছে।প্রকৃতির সঙ্গে সেই দেশের মানুষের সম্পর্ক খুবই নিবিড়। মানুষ প্রকৃতির সন্তান বলেই প্রকৃতির অনুষঙ্গ নিয়েই বেঁচে থাকে। নিসর্গের অন্যান্য উপাদানের সহযোগিতা ছাড়া মানুষের জীবন অস্তিত্বহীন।• উদ্দীপকে কবি প্রাকৃতিক বিষয় হিসেবে শান্ত বাতি, ডিজে গন্ধ, খেয়ানৌকা, চর ইত্যাদি অনুষঙ্গ ব্যবহার করেছেন। এখানে কবি প্রকৃতির সঙ্গে একাত্মতা ঘোষণা করেছেন। 'পাখির কাছে ফুলের কাছে' কবিতায় কবি আল মাহমুদ প্রকৃতির মনমাতানো সৌন্দর্য তুলে ধরেছেন। কবিও আনন্দচিত্তে প্রিয় প্রকৃতিকে গল্প শোনাতে থাকেন । সুতরাং বলা যায়, উদ্দীপকে 'পাখির কাছে ফুলের কাছে' কবিতার প্রাকৃতিক অনুষঙ্গ প্রধান হয়ে উঠেছে।ঘ“উদ্দীপকের সঙ্গে 'পাখির কাছে ফুলের কাছে' কবিতার প্রাকৃতিক অনুষঙ্গের মিল থাকলেও ভাবার্থের দিক থেকে সম্পূর্ণ অমিল।” — মন্তব্যটি যৌক্তিক।পৃথিবীর সৌন্দর্য অবিনশ্বর, মানুষের স্বপ্নও চিরন্তন। মানুষ নানা উপায়ে পরিবেশের সঙ্গে নিজেকে মানিয়ে চলার চেষ্টা চালায় ।• উদ্দীপকের কবি বলেছেন- বিশাল পৃথিবীর মাঠ, বাতি, ভেজা গন্ধ, খেয়ানৌকা ইত্যাদি সব পড়ে থাকবে। মানুষকে মৃত্যুর ডাকে সাড়া দিতে হবে। তাই বলে প্রকৃতির সঙ্গে তার নিবিড়তা অথবা স্বপ্ন কখনই নিঃশেষ হয়ে যায় না। 'পাখির কাছে ফুলের কাছে' কবিতায়ও নিসর্গচেতনার বিষয়টি বর্ণিত হয়েছে। কবি চাঁদের স্নিগ্ধ আলোয় মায়াময় পৃথিবীর রাতের রূপ দেখে বাইরে বেরিয়ে আসেন।• উদ্দীপকে বলা হয়েছে যে মানুষ মৃত্যু দ্বারা বিচ্ছিন্ন হয়ে গেলেও প্রকৃতির সৌন্দর্য চিরকাল থেকে যায়। মানুষ মরে আবার প্রকৃতির সঙ্গে একাকার হয়ে যায়। 'পাখির কাছে ফুলের কাছে' কবিতায় বর্তমান প্রাকৃতিক সৌন্দর্য ও অপরূপ শোভার দিকটি বর্ণিত হয়েছে। সুতরাং বলা যায়, উদ্দীপকের সঙ্গে 'পাখির কাছে ফুলের কাছে' কবিতার প্রাকৃতিক অনুষঙ্গের মিল থাকলেও ভাবার্থের দিক থেকে সম্পূর্ণ অমিল।

Explanation:


Sub-Questions:

================================================================================
Question #4 (ID: 698412)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
চালতাফুল কি আর ভিজিবে না শিশিরের জলে

নরম গন্ধের ঢেউয়ে?

লক্ষ্মীপেঁচা গান গাবে না কি তার লক্ষ্মীটির তরে?

সোনার স্বপ্নের সাধ পৃথিবীতে কবে আর ঝরে!

Options:
ক. পাহাড়ের গায়ে হাত বুলায় কে?
খ. রক্তজবার ঝোঁপের কাছে কাব্য হওয়ার কথা কারা বলেছিল? ব্যাখ্যা কর ।
গ. উদ্দীপকের সঙ্গে ‘পাখির কাছে ফুলের কাছে' কবিতার কোন দিকটির সাদৃশ্য রয়েছে?
ঘ. উদ্দীপকের সঙ্গে 'পাখির কাছে ফুলের কাছে' কবিতার সাদৃশ্যপূর্ণ দিকটিই কবিতার মূল বিষয়বস্তু— মন্তব্যটি সম্পর্কে তুমি কি একমত? তোমার উত্তরের পক্ষে যুক্তি দেখাও।


Correct Answer: 

Solution:
কলালদিঘির পাড় পাহাড়ের গায়ে হাত বুলায় ।খদিঘির কালো জলেরা রক্তজবার ঝোঁপের কাছে কাব্য হওয়া কথা বলেছিল।কবি যখন গভীর রাতে প্রকৃতির সঙ্গে কল্পনায় হারিয়ে যান, তখন তিনি দেখেন প্রকৃতিও তাঁকে সঙ্গ দিতে প্রস্তুত। তারা তাঁকে কলকলিয়ে এসে বলে যে তারাও না-ঘুমানোর দল। তারা কবির পকেট থেকে পদ্য লেখার ভাঁজ খুলতে বলে, তারা সবাই মিলে রক্তজবার ঝোঁপে কাব্য রচনা করতে চায় ।গউদ্দীপকের সঙ্গে 'পাখির কাছে ফুলের কাছে' কবিতার প্রকৃতিকে নিয়ে কল্পনার দিকটির সাদৃশ্য রয়েছে ।প্রকৃতি মানুষের স্বস্তির সবচেয়ে বড় স্থান। মানুষ একটু স্বস্তির জন্য প্রকৃতির আশ্রয় নেয় আর মানুষের সেই স্বস্তি ফেরানোর জন্য প্রকৃতি তার সমস্ত সৌন্দর্য ঢেলে দেয়। এ কারণে মানুষ সবকিছু থেকে বিতাড়িত হলেও প্রকৃতি তাকে কখনো ফেরায় না ।উদ্দীপকে প্রকৃতিকে নিয়ে অনেক রকম কল্পনা করতে দেখা যায়। নিজের কল্পনার তুলিতে প্রকৃতিকে অন্যভাবে আবিষ্কার করা হয়েছে। ‘পাখির কাছে ফুলের কাছে' কবিতায়ও কবি প্রকৃতির রূপকে নিজের কল্পনায় এনে দিয়েছেন ভিন্ন রূপ। কোথাও চাঁদকে ডাবের মতো, আবার মিনারকে দেখা যাচ্ছে মানুষের মতো। তাই বলা যায়, কল্পনার দিক থেকে উদ্দীপক এবং কবিতার মিল রয়েছে।ঘউদ্দীপকের সঙ্গে 'পাখির কাছে ফুলের কাছে' কবিতার সাদৃশ্যপূর্ণ দিকটিই কবিতার মূল বিষয়বস্তু — মন্তব্যটি সম্পর্কে আমি একমত।প্রকৃতি মানুষের পরম বন্ধু। প্রকৃতির সাহায্য ছাড়া মানুষ চলতে পারে না একদমই। মানুষের সার্বিক বিকাশে প্রকৃতির অবদান অপরিসীম। মানুষের চলার পথের সঙ্গী হলো প্রকৃতি ।• উদ্দীপকে প্রকৃতির প্রতি ভালোবাসা, ভালো লাগা ফুটে উঠেছে। এই অনুভূতি থেকেই প্রকৃতি নিয়ে কল্পনাবিলাসিতা প্রকাশ পেয়েছে। 'পাখির কাছে ফুলের কাছে' কবিতায় কবি প্রকৃতি নিয়ে কল্পনাবিলাসে মত্ত হয়েছেন। হারিয়ে গেছেন প্রকৃতির মাঝে তার সৌন্দর্যময়তায়। কবির প্রকৃতির প্রতি ভালোবাসার অনুভূতিই তাকে এই কল্পনায় উদ্বুদ্ধ করেছে।• উদ্দীপকের মূল বিষয় হলো প্রকৃতির প্রতি কবির ভালোবাসা যা আলোচ্য কবিতারও মূল বিষয়। তাই প্রশ্নোক্ত মন্তব্য সম্পর্কে আমি একমত ।

Explanation:


Sub-Questions:

================================================================================
Question #5 (ID: 698410)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
তুমি যাবে ভাই – যাবে মোর সাথে ছোট সে কাজল গাঁয়,

গলাগলি ধরি কলা বন যেন ঘিরিয়া রয়েছে তায় ।

সরু পথখানি সুতায় বাঁধিয়া

দূর পথিকেরে আনিছে টানিয়া,

বনের হাওয়ায়, গাছের ছায়ায়, ধরিয়া রাখিবে তায়;

...বুকখানি তার ভরে দেবে বুঝি মায়া আর মমতায় ।

Options:
ক. মিনারটাকে দেখে কী মনে হয়?
খ. কারা না-ঘুমানোর দল? বুঝিয়ে লেখ।
গ. উদ্দীপকের কবিতাংশের সঙ্গে 'পাখির কাছে ফুলের কাছে' কবিতার সাদৃশ্যপূর্ণ দিকটি ব্যাখ্যা কর ।
ঘ. “উদ্দীপকের কবির অনুভূতি এবং 'পাখির কাছে ফুলের কাছে' কবিতার কবির চেতনা যেন একসূত্রে গাঁথা।” — মন্তব্যটি বিশ্লেষণ কর ।


Correct Answer: 

Solution:
কমিনারটাকে দেখে মনে হয় যেন কেউ দাঁড়িয়ে আছেন।খদিঘির কালো জলেরা না-ঘুমানোর দল।প্রকৃতি সদা জাগ্রত থাকে, এমনকি গভীর রাতেও। সমস্ত পৃথিবী রাতের গহিনে যখন বিলীন হয়ে যায় প্রকৃতি তখন জেগে থাকে। যেখানে গভীর রাতে চারদিকে সব স্তব্ধ, দিঘির কালো জল তখনও যেন সজীব। লেখকের কাছে যেন মনে হয়েছে দিঘির কালো জল এসে বলছে যে তারা জেগে আছে। কবির সঙ্গে তারাও না-ঘুমানোর দলে যোগ দিয়েছে।গপ্রকৃতির প্রতি গভীর ভালোবাসার দিক থেকে উদ্দীপকের কবিতাংশের সঙ্গে ‘পাখির কাছে ফুলের কাছে' কবিতার সাদৃশ্য রয়েছে।• বিচিত্র সব রূপ নিয়ে প্রকৃতি অপরূপ সৌন্দর্যে আমাদের সামনে আবির্ভূত হয়। প্রকৃতির এই সৌন্দর্য মানুষের মনের খোরাক জোগায়। দৈনন্দিন জীবনে হাঁপিয়ে ওঠা মানুষ তাই প্রকৃতির মাঝে শান্তির সন্ধান করে।• উদ্দীপকের কবিতাংশে প্রকৃতির প্রতি গভীর ভালোবাসার দিকটি প্রতিফলিত হয়েছে। বনের হাওয়ায়, গাছের ছায়ায় অপরূপ সৌন্দর্যে ঘেরা গ্রামে কবি তাঁর বন্ধুকে আমন্ত্রণ জানিয়েছেন। সেখানে প্রকৃতির মাঝে ছড়িয়ে থাকে এক অনাবিল প্রশান্তি। 'পাখির কাছে ফুলের কাছে' কবিতায়ও প্রকৃতির প্রতি কবির গভীর ভালোবাসা প্রকাশ পেয়েছে। কবি প্রকৃতির সৌন্দর্যের মাঝে খুঁজে নিয়েছেন ভালো লাগার অনেক উপাদান। আর এদিক থেকেই উদ্দীপকের কবিতাংশের সঙ্গে ‘পাখির কাছে ফুলের কাছে' কবিতার মিল রয়েছে।ঘ“উদ্দীপকের কবির অনুভূতি এবং 'পাখির কাছে ফুলের কাছে’ কবিতার কবির চেতনা একসূত্রে গাঁথা।” — মন্তব্যটি যথার্থ।• প্রকৃতি চিরকাল মানুষের মাঝে তার অপার সৌন্দর্য ছড়িয়ে যায়। মানুষও প্রকৃতির মাঝে মনের খোরাক খুঁজে নিয়ে পায় শান্তির পরশ। এ কারণে প্রকৃতির সঙ্গে মানুষের সম্পর্ক খুবই নিবিড়।• 'পাখির কাছে ফুলের কাছে' কবিতায় কবি মানুষের প্রকৃতিপ্লেমের কথা বলেছেন। প্রকৃতির ভালোবাসার আহ্বানে সাড়া দিয়ে কবি শহরের কোলাহল ছেড়ে প্রকৃতির মাঝে মিশে গেছেন। এ কবিতায় কবি প্রকৃতির বিচিত্র সৌন্দর্যের কাছে যেতে চান। প্রকৃতির আহ্বান তিনি শুনতে পান। উদ্দীপকের কবিতাংশেও প্রাকৃতিক সৌন্দর্যের মাঝে কবির গভীর ভালোবাসার অনুভূতি প্রকাশ পেয়েছে। গ্রামের প্রাকৃতিক সৌন্দর্যে কবি মুগ্ধ হয়েছেন। গ্রামের সরু পথ, বনের হাওয়া, গাছের ছায়ার মাঝে অপার সৌন্দর্যের প্রতিফলন ঘটেছে। প্রকৃতির ভালোবাসার অনুভূতিতে সিক্ত হয়েই কবি তাঁর বন্ধুকে আমন্ত্রণ জানিয়েছেন।• উদ্দীপকের কবির অনুভূতি এবং 'পাখির কাছে ফুলের কাছে' কবিতার কবির চেতনা একসূত্রে গাঁথা। কারণ উভয় ক্ষেত্রেই প্রকৃতির প্রতি গভীর ভালোবাসার প্রকাশ ঘটেছে। প্রকৃতির সৌন্দর্যে মুগ্ধতার বহিঃপ্রকাশ উভয় ক্ষেত্রেই রয়েছে। এই দৃষ্টিকোণ থেকে বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #6 (ID: 698408)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমি ভালোবাসি আমার

নদীর বালুচর,

শরৎকাল যে নির্জনে

চকাচকির ঘর ।

যেথায় ফুটে কাশ

তটের চারিপাশ,

শীতের দিনে বিদেশি সব

হাঁসের বসবাস।

Options:
ক. ‘পানকৌড়ির রক্ত' কার লেখা?
খ. কবি ছিটকিনিটা ধীরে ধীরে খুললেন কেন ?
গ. উদ্দীপকে ‘পাখির কাছে ফুলের কাছে' কবিতার কোন দিকটি ফুটে উঠেছে? ব্যাখ্যা কর ।
ঘ. “উদ্দীপক ও ‘পাখির কাছে ফুলের কাছে' কবিতার প্রেক্ষাপট ভিন্ন হলেও প্রাকৃতিক সৌন্দর্যই প্রাধান্য পেয়েছে।”— বিশ্লেষণ কর।


Correct Answer: 

Solution:
কপানকৌড়ির রক্ত' আল মাহমুদের লেখা ।খকবি প্রাকৃতিক সৌন্দর্য উপভোগ করতে এবং তার সঙ্গে ভাব বিনিময় করার জন্য ছিটকিনিটা ধীরে ধীরে খুললেন।• কবি আল মাহমুদের ‘পাখির কাছে ফুলের কাছে' কবিতাটিতে বিভিন্ন প্রাকৃতিক বিষয় অনুষঙ্গ হিসেবে উপস্থাপিত হয়েছে। প্রাকৃতিক সৌন্দর্যে কবি বিমোহিত। তাই প্রকৃতির বিভিন্ন ফুল, পাখি, চাঁদ, পুকুরের জলের সঙ্গে কবি ভাব জমাতে চান। মূলত কবি প্রাকৃতিক বা নৈসর্গিক সৌন্দর্য অবলোকন এবং উপভোগ করার জন্য ছিটকিনিটা ধীরে ধীরে খুললেন।গ• উদ্দীপকে ‘পাখির কাছে ফুলের কাছে' কবিতার নিসর্গ সৌন্দর্যের দিকটি ফুটে উঠেছে।কৃত্রিম সৌন্দর্যের ভালো লাগা সাময়িক, কিন্তু প্রাকৃতিক সৌন্দর্যের ভালো লাগা চিরন্তন। এ সৌন্দর্য মনে প্রশান্তি এনে দেয়। প্রকৃতির সঙ্গে মানুষের নতুনভাবে প্রেমের সম্পর্ক হতে থাকে।• উদ্দীপকের কবিতাংশে একটি কিশোরের মনের কথা বর্ণিত হয়েছে। সে তার গ্রামের নদীর বালুচর, কাশবন, নদীতটসহ প্রাকৃতিক সব অনুষঙ্গ ভালোবাসে। 'পাখির কাছে ফুলের কাছে' কবিতায় চাঁদের স্নিগ্ধ আলো, মিনার, পুকুর, জল, রক্তজবা ইত্যাদি কবি আনন্দচিত্তে দেখেছেন; প্রাকৃতিক নানা সৌন্দর্য নিয়ে কবি তাঁর কাব্য নির্মাণে মেতে উঠেছেন। সুতরাং বলা যায়, উদ্দীপকে 'পাখির কাছে ফুলের কাছে' কবিতার প্রাকৃতিক সৌন্দর্য ফুটে উঠেছে ।ঘ“উদ্দীপক ও 'পাখির কাছে ফুলের কাছে' কবিতার প্রেক্ষাপট ভিন্ন হলেও উভয় ক্ষেত্রে প্রাকৃতিক সৌন্দর্যই প্রাধান্য পেয়েছে।” — মন্তব্যটি যথার্থ।• মানুষ প্রকৃতির সন্তান। প্রকৃতির সঙ্গে তার সম্পর্ক অত্যন্ত নিবিড়। প্রাকৃতিক পরিবেশকে সুন্দর ও সতেজ রাখতে জীব ও জড়ের মাঝে অত্যন্ত নিবিড় সম্পর্ক গড়ে তোলা দরকার ।• উদ্দীপকে কবি প্রকৃতির চিরন্তন সৌন্দর্যকে উপস্থাপন করেছেন। এখানে দেখা যায়, গ্রামের নদীতে বালুচর, যেখানে চকাচকি বা শরৎকালে ঘর বাঁধে। শীতের দিনে বিদেশি হাঁসেরা দলবেঁধে ভাসে এবং নদীতটের চারদিকে কাশফুল ফুটে হাসতে থাকে। ‘পাখির কাছে ফুলের কাছে' কবিতায় নিসর্গপ্রেমের স্বরূপ চিত্রিত হয়েছে। কবি রাতের আকাশে হঠাৎ স্নিগ্ধ চাঁদের আলো দেখে ঘর থেকে বের হয়ে ঝিমধরা শহর, মিনার, পাহাড় ইত্যাদি দেখে মুগ্ধ হন। ফুল-পাখিসহ অন্যান্য প্রাকৃতিক অনুষঙ্গকে তাঁর কাব্যের বিষয় হিসেবে গ্রহণ করেন ।• উদ্দীপকের প্রকৃতির রূপসৌন্দর্যের বর্ণনায় দেখা যায়, গ্রামের পাশ দিয়ে প্রবাহিত নদী, কাশফুল, চকাচকি, হাঁস ইত্যাদি। 'পাখির কাছে ফুলের কাছে' কবিতায় প্রাকৃতিক নানা মনমাতানো সৌন্দর্যকে কবি তাঁর কাব্যের অনুষঙ্গ হিসেবে ব্যবহার করেছেন। সুতরাং উদ্দীপক ও 'পাখির কাছে ফুলের কাছে' কবিতার প্রেক্ষাপট ভিন্ন হলেও উভয় ক্ষেত্রে প্রাকৃতিক সৌন্দর্যই প্রাধান্য পেয়েছে। এই দৃষ্টিকোণ থেকে বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #7 (ID: 698406)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গড়াই নদীর তীরে,

কুটীরখানিরে লতাপাতা ফুল মায়ায় রয়েছে ঘিরে।

বাতাসে. হেলিয়া, আলোতে খেলিয়া সন্ধ্যা সকালে ফুটি,

উঠানের কোণে বুনো ফুলগুলি হেসে হয় কুটি কুটি।

মাচানের 'পরে সিম-লতা আর লাউ-কুমড়ার ঝাড়,

আড়াআড়ি করি দোলায় দোলায় ফুল ফল যত যার ।

Options:
ক. কবি চাঁদকে কিসের সঙ্গে তুলনা করেছেন?
খ. 'ঝিমধরা এই মস্ত শহর'- ব্যাখ্যা কর ।
গ. উদ্দীপকে ‘পাখির কাছে ফুলের কাছে' কবিতার কোন দিকটি ফুঠে উঠেছে?
ঘ. উদ্দীপকের সঙ্গে আলোচ্য কবিতার মূলভাবের পার্থক্য রয়েছে— মন্তব্যটি বিচার কর।


Correct Answer: 

Solution:
ক• কবি চাঁদকে ডাবের সঙ্গে তুলনা করেছেন।খকোলাহলে পূর্ণ মস্ত শহর রাতে যেন ঝিম ধরে থাকে। আলোচ্য অংশে একথাই কবি বলতে চেয়েছেন।• কর্মব্যস্ত বিরাট শহর সারা দিন কোলাহলে পূর্ণ থাকে। রাতে ধীরে ধীরে কোলাহল থেমে আসে। কিন্তু শহরটা ঘুমায় না, ঝিম ধরে থাকে, যেন একটু পরই আবার জেগে উঠবে। আলোচ্য চরণে এমনটাই বোঝানো হয়েছে।গউদ্দীপকে ‘পাখির কাছে ফুলের কাছে' কবিতার প্রকৃতির বিচিত্র সৌন্দর্যের দিকটি ফুটে উঠেছে।• প্রকৃতির সৌন্দর্যের তুলনা হয় না। প্রকৃতি মানুষকে নির্মল আনন্দ দেয়। এ কারণেই প্রকৃতির সঙ্গে মানুষের সম্পর্ক নিবিড়। প্রকৃতির নানা অনুষঙ্গ মানুষ তাই অস্তিত্বে ধারণ করে ।• 'পাখির কাছে ফুলের কাছে' কবিতায় কবি প্রকৃতির সৌন্দর্য আর বিশালতার কথা তুলে ধরেছেন। আকাশের চাঁদ, পাহাড়, লালদিঘি, রক্তজবার ঝোঁপ, জোনাক পোকার সৌন্দর্য কবিকে মুগ্ধ করে। উদ্দীপকে ও গড়াই নদী তীরের একটি বাড়ি ও তার চার পাশের প্রকৃতির সৌন্দর্য ফুটে উঠেছে। ঘরের চারপাশে নানা লতা পাতা ফুল ফোটে। ফুলগুলো বাতাসে হেলে পড়ে, উঠানের কোণে বুনো ফুল যেন হেসে কুটি কুটি হয়। মাচানের উপর শিম-লতা, লাউ-কুমড়ার ঝাড় তার ফুলগুলো দুলিয়ে দুলিয়ে অপরূপ সৌন্দর্য সৃষ্টি করে। উভয় জায়গায় প্রাকৃতিক সৌন্দর্যের বিষয়টিই প্রকাশ পেয়েছে। তাই বলা যায় যে, উদ্দীপকে 'পাখির কাছে ফুলের কাছে' কবিতার প্রকৃতির বিচিত্র সৌন্দর্যের দিকটি ফুটে উঠেছে।ঘউদ্দীপকের সঙ্গে আলোচ্য কবিতার মূলভাবের পার্থক্য রয়েছে— মন্তব্যটি যথার্থ।প্রকৃতির প্রতি প্রেম নেই এমন মানুষ খুঁজে পাওয়া কষ্টসাধ্য। কারণ প্রকৃতির সঙ্গে জড়িয়ে থাকে মানুষের অস্তিত্ব। তাই প্রকৃতি মানুষের বিকাশে বড় ভূমিকা রাখে।• উদ্দীপকে প্রকৃতির ফুল ও লতা-পাতার সৌন্দর্যের কথা বর্ণনা করা হয়েছে। ফুল ফুটে কুটিরটাকে জড়িয়ে রাখে, তাঁর অরূপ রূপের বর্ণনা উদ্দীপকে পাওয়া যায়। 'পাখির কাছে ফুলের কাছে' কবিতায় ও প্রকৃতির নানা রকম সৌন্দর্যের কথা বলা হয়েছে। কবি প্রকৃতির এই বিচিত্র সৌন্দর্যের কাছে যেতে চান। মিশে যেতে চান প্রকৃতিতে। কবি প্রকৃতির আহ্বানে সাড়া দিয়ে আনন্দ অনুভব করেন। সেই আনন্দ কবিকে সৃষ্টির প্রেরণা জোগায়। তার ছড়া-কবিতার খাতা ভরে ওঠে। এ বিষয়গুলো উদ্দীপকে প্রকাশ পায়নি।• উদ্দীপকে আলোচ্য কবিতার প্রাকৃতিক সৌন্দর্যের দিকটি প্রকাশিত হয়েছে। কিন্তু প্রকৃতির সঙ্গে মানবমনের সম্পর্ক ও সৃষ্টির প্রেরণাদানে প্রকৃতির অবদানের দিকটির কথা উদ্দীপকে প্রকাশ পায়নি, যা আলোচ্য কবিতার মূল বিষয়। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 698404)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
একটি টিভি চ্যানেল 'জীবন ও প্রকৃতি' নামে একটি অনুষ্ঠান প্রচার করে। অনুষ্ঠানটিতে প্রকৃতির বিচিত্র রূপ, পাহাড়ি দৃশ্য, ঝরনার গতিময় ছন্দ, ফুল ও প্রজাপতির মিলনমেলা, বিভিন্ন প্রজাতির গাছপালা, বনে জীবজন্তুর অবাধ বিচরণ, বিভিন্ন কীটপতঙ্গের বিচরণ, নদনদীর ছন্দময় গতি ইত্যাদি দেখানো হয়। শর্মিলী তার বাবার কাছে প্রশ্ন করল, 'জীবন ও প্রকৃতি' নামে টেলিভিশনে যে অনুষ্ঠানটি প্রচার করছে তাতে আমাদের শিক্ষণীয় কী? বাবা বললেন, এদের সহাবস্থানের মধ্য দিয়ে প্রকৃতি পূর্ণতা পায়। এককথায় বলা যায়, এরা একে অপরের পরিপূরক।

Options:
ক. কবি আল মাহমুদ কত সালে জন্মগ্রহণ করেন?
খ. কবি ‘পাখির কাছে ফুলের কাছে' কবিতায় নিসর্গ-প্ৰেম বলতে কী বুঝিয়েছেন?
গ. উদ্দীপকে বর্ণিত অনুষ্ঠানটি কোন অর্থে 'পাখির কাছে ফুলের কাছে' কবিতার প্রতিচ্ছবি?— ব্যাখ্যা কর ।
ঘ. শর্মিলীর বাবার সর্বশেষ উক্তিটির যথার্থতা 'পাখির কাছে ফুলের কাছে' কবিতার আলোকে বিশ্লেষণ কর।


Correct Answer: 

Solution:
ককবি আল মাহমুদ ১৯৩৬ সালে জন্মগ্রহণ করেন।খকবি 'পাখির কাছে ফুলের কাছে' কবিতায় নিসর্গপ্রেম বলতে প্রকৃতির প্রতি তাঁর মমত্ব ও প্রেমের কথা বুঝিয়েছেন ।• বাংলাদেশের লোকজ জীবন ও পল্লিপ্রকৃতি আল মাহমুদের কবিতার প্রাণ। পল্লির স্নিগ্ধ-শ্যামল রূপ তাঁর কবিতায় সুন্দরভাবে ফুটে উঠেছে। কবি প্রকৃতির বিচিত্র সৌন্দর্যের কাছে যেতে চান, তাদের সঙ্গে মিশে যেতে চান। 'পাখির কাছে ফুলের কাছে' কবিতায় কবির এই নিসর্গপ্রেমের প্রগাঢ় পরিচয় পাওয়া যায় ।গউদ্দীপকে বর্ণিত অনুষ্ঠানটি জড়প্রকৃতি আর জীবপ্রকৃতির সঙ্গে নিবিড় সম্পর্কের অর্থে আমার পঠিত 'পাখির কাছে ফুলের কাছে' কবিতার প্রতিচ্ছবি।প্রকৃতির সব উপাদান মিলিয়েই বিচিত্র রূপ প্রকাশ পায় । প্রকৃতিতে সবকিছু পারস্পরিক সম্পর্কে সেজে আছে বলেই তা দেখতে এত মনোরম লাগে।উদ্দীপকে একটি টিভি চ্যানেলে প্রচারিত 'জীবন ও প্রকৃতি' নামের অনুষ্ঠানটিতে প্রকৃতির বিচিত্র রূপ, পাহাড়ি দৃশ্য, ঝরনার গতিময় ছন্দ, ফুল ও প্রজাপতির মিলনমেলা, বিভিন্ন প্রজাতির গাছপালা, জীবজন্তুর বনে অবাধ বিচরণ, নদ-নদীর ছন্দময় গতি ইত্যাদি দেখানো হয়। 'পাখির কাছে ফুলের কাছে' কবিতায় নারকেল গাছের মাথায় চাঁদের সৌন্দর্য, লালদিঘির পাড় ঘেঁষে দাঁড়ানো পাহাড়, সামনেই জোনাকিদের আলো জ্বালিয়ে দরবার বসা, দিঘির কালো জলের কথায় হেসে ওঠা ফুল, পাখি-- সব মিলিয়ে যেন প্রকৃতির বিচিত্র রূপ প্রকাশিত। তাই বলা যায়, প্রকৃতির সব উপাদানের সমন্বয়ের দিক থেকে উদ্দীপকটি ‘পাখির কাছে ফুলের কাছে' কবিতার সঙ্গে সাদৃশ্যপূর্ণ ।ঘশর্মিলীর বাবার সর্বশেষ উক্তিটি 'পাখির কাছে ফুলের কাছে' কবিতার আলোকে যথার্থ হয়েছে।• জড়প্রকৃতি ও জীবপ্রকৃতি মিলিয়েই প্রকৃতির পূর্ণ রূপ প্রকাশ পায়। এতে প্রকৃতির বিচিত্র রূপ উপভোগ করা যায়।• উদ্দীপকে একটি টিভি চ্যানেলে প্রচারিত অনুষ্ঠান 'জীবন ও প্রকৃতি'র মধ্যে জড়প্রকৃতি ও জীবপ্রকৃতির সমন্বয় সাধন করে দেখানো হয়েছে যে একে অন্যের সাহায্য ছাড়া পরিপূর্ণতা পায় না। 'পাখির কাছে ফুলের কাছে' কবিতায় কবি প্রকৃতির বিভিন্ন অনুষঙ্গের সমন্বয়ের দৃশ্যটি উপস্থাপন করেছেন যা কবির চোখে বিচিত্রভাবে ধরা দিয়েছে।• জীবপ্রকৃতি ও জড়প্রকৃতি প্রত্যেকে একে অন্যের যেন পরিপূরক। সবকিছু মিলিয়েই অপার সৌন্দর্যের সৃষ্টি করেছে। তাই বলা যায়, 'পাখির কাছে ফুলের কাছে' কবিতার আলোকে শর্মিলীর বাবার সর্বশেষ উক্তিটি যথার্থ হয়েছে।

Explanation:


Sub-Questions:

================================================================================
Question #9 (ID: 698401)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পাহাড়টাকে হাত বুলিয়ে লালদিঘির ঐ পার

এগিয়ে দেখি জোনাকিদের বসেছে দরবার

আমায় দেখে কলকলিয়ে দিঘির কালো জল

বললো, এসো, আমরা সবাই না-ঘুমানোর দল -

*** *** ***

বাঁশবাগানের আধখানা চাঁদ

থাকবে ঝুলে একা ।

ঝোপে ঝাড়ে বাতির মতো

জোনাক যাবে দেখা ।

Options:
ক. 'পাখির কাছে ফুলের কাছে' কবিতায় কোথায় আজ কাব্য হবে?
খ. কবি আল মাহমুদের দৃষ্টিতে প্রকৃতির সাথে মানুষের সম্পর্ক বর্ণনা কর।
গ. কবিতাংশ দুটিতে পল্লি-প্রকৃতির যে চিত্র ফুটে উঠেছে তা ব্যাখ্যা কর।
ঘ. ‘কবিতাংশ দুটিতে কবিদ্বয়ের নিসর্গ-প্রেম ফুটে উঠেছে'— উক্তিটি বিশ্লেষণ কর।


Correct Answer: 

Solution:
কআমার পঠিত ‘পাখির কাছে ফুলের কাছে' কবিতায় রক্তজবার ঝোপের কাছে আজ কাব্য হবে।খকবি আল মাহমুদের দৃষ্টিতে প্রকৃতির সাথে মানুষের পরম আত্মীয়তার সম্পর্ক বিদ্যমান।• 'পাখির কাছে ফুলের কাছে' কবিতায় কবির নিসর্গপ্রেম গভীর মমত্বের সঙ্গে ফুটে উঠেছে। কবি প্রকৃতির বিচিত্র সৌন্দর্যের কাছে যেতে চান, তাদের সঙ্গে মিশে যেতে চান। কবির দৃষ্টিতে প্রকৃতি যেন মানুষের পরম আত্মীয়।গকবিতাংশ দুটিতে পল্লি-প্রকৃতির বিচিত্র রূপ ফুটে উঠেছে।প্রকৃতির বিচিত্র রূপ পরিলক্ষিত হয় এই পৃথিবীতে। প্রকৃতির সঙ্গে মানুষ আত্মীয়তার সম্পর্ক অনুভব করে। প্রকৃতি নানাভাবে মানুষের মনকে প্রভাবিত করে ।• উদ্দীপকের প্রথম অংশে কবি পরম মমতায় পল্লি-প্রকৃতির রূপ বর্ণনা করেছেন। সেখানে বলা হয়েছে লালদিঘির পাড় ঘেঁষেই পাহাড় দাঁড়িয়ে আছে। তার একটু সামনে এগুলেই থোকায় থোকায় জোনাক পোকা দেখা যায়। আর দিঘির কালো জল যেন কলকলিয়ে কবির সঙ্গে কথা বলে। উদ্দীপকের দ্বিতীয় অংশের কবিতাংশেও পল্লি-প্রকৃতির রূপ ফুটে উঠেছে। সেখানে দেখা যায় বাঁশবাগান, তার মাঝখান দিয়ে আধখানা চাঁদ ঝুলে রয়েছে। ঝোপঝাড়ে জোনাকিরা আলো জ্বেলে ঘুরে বেড়ায়।ঘকবিতাংশ দুটিতে কবিদ্বয়ের নিসর্গ-প্রেম ফুটে উঠেছে'— উক্তিটি যথার্থ।• প্রকৃতির আশ্রয়ে মানুষ বেড়ে ওঠে। প্রকৃতি নানাভাবে মানুষকে সাহায্য করে। কখনো আনন্দের কখনো দুঃখের সাথি হয় প্রকৃতি। আবার নতুন কোনো কাজের উৎসাহও মানুষ প্রকৃতির কাছ থেকে পেয়ে থাকে ।• উদ্দীপকের প্রথম কবিতাংশে কবি পল্লি-প্রকৃতির বিচিত্র রূপ সযত্নে বর্ণনা করেছেন। প্রকৃতির প্রতি গভীর মমত্ববোধ থেকেই কবি প্রকৃতির রূপ উপস্থাপন করেছেন। লালদিঘির পাড়ে পাহাড়, জোনাক পোকার দল, দিঘির কালো জলের শব্দ— সবকিছু প্রকাশেই কবির নিসর্গপ্রেম ফুটে উঠেছে।• উদ্দীপকের দ্বিতীয় কবিতাংশেও কবি নিসর্গের বর্ণনা দিয়েছেন। বাঁশবাগান, চাঁদ, জোনাক পোকার আলো জ্বেলে ঘুরে বেড়ানো এগুলো কবির নিসর্গপ্রেমকেই প্রকাশ করে। তাই বলা যায়, উদ্দীপকের কবিতাংশ দুটিতে কবিদ্বয়ের নিসর্গপ্রেম ফুটে উঠেছে। সুতরাং মন্তব্যটি যথার্থ।

Explanation:


Sub-Questions:

