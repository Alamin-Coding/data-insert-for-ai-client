================================================================================
Question #1 (ID: 681066)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
খাল-বিল, নদী-নালা আর পুকুরে ভরা এই দেশ। ছোটবেলায় গ্রামের খাল-বিল-পুকুরেই সাঁতার কাটা শিখেছিলেন নাজির সাহেব। সন্তানদের নিয়ে তিনি এখন শহরে বাস করেন। গ্রামের বাড়িতেও আগের সেই খাল-বিল-পুকুর নেই। সন্তানদের সাঁতার কাটা শেখাতে পারছেন না। নাজির সাহেব আক্ষেপ করে বলেন, এভাবে পরিবেশের বিপর্যয় ঘটলে আমাদের আগেকার জীবনযাত্রা পরবর্তী প্রজন্মের কাছে কেবল কাগজে-কলমেই বেঁচে থাকবে।

Options:
ক. প্রতিদিন কে আলোর খেলা খেলছে?
খ. কাজল বিলে পানকৌড়িকে নাইতে দেওয়ার আহ্বান দ্বারা কবি কী বুঝাতে চেয়েছেন?
গ. উদ্দীপকের সাঁতার কাটার সঙ্গে 'বাঁচতে দাও' কবিতার শিশুর কাজটির সাদৃশ্য ব্যাখ্যা কর ।
ঘ. উদ্দীপকের নাজির সাহেবের আক্ষেপের মধ্যে 'বাঁচতে দাও' কবিতার মূলসুরটি ফুটে উঠেছে— মন্তব্যটি প্রমাণ কর।


Correct Answer: 

Solution:
কপ্রতিদিন জোনাক পোকা আলোর খেলা খেলছে ।খকাজল বিলে পানকৌড়িকে নাইতে দেওয়ার আহ্বান দ্বারা কবি প্রাণিজগতের স্বাভাবিক বিকাশ বাধাগ্রস্ত না করার কথা বুঝিয়েছেন।প্রকৃতি ও পরিবেশ প্রাণিজগতের বেঁচে থাকার প্রধান আশ্রয়। কিন্তু মানুষের হাতেই দিন দিন এগুলো ধ্বংস হয়ে যাচ্ছে। ফলে বিপন্ন হচ্ছে প্রাণীর জীবন। পানকৌড়ি জলচর প্রাণী। বিলে-ঝিলে তাদের জীবনের স্বাভাবিক বিকাশ ঘটে। কিন্তু বিল ভরাট করা হলে তাদের বিকাশ বাধাগ্রস্ত হবে। তাই বিলে যেন পানকৌড়ি নাইতে পারে তার ব্যবস্থা করার কথা বলা হয়েছে ।গউদ্দীপকের সাঁতার কাটার সঙ্গে 'বাঁচতে দাও' কবিতার শিশুর কাজটির সাদৃশ্য রয়েছে।প্রকৃতির সঙ্গে মানুষের সহজ-স্বাভাবিক সম্পর্ক গড়ে ওঠে। প্রকৃতি ও পরিবেশ মানুষের বেড়ে ওঠার পথে সহায়ক ভূমিকা রাখে।উদ্দীপকে নাজির সাহেব ছোটবেলায় সাঁতার শিখেছিলেন। গ্রামের বাড়িতে আগের মতো খাল-বিল-পুকুর না থাকাতে সন্তানদের সাঁতার কাটা শেখাতে পারছেন না। 'বাঁচতে দাও' কবিতায় কবি শিশুর স্বাভাবিক বিকাশের কথা বলেছেন। শিশু তার স্বাভাবিক পরিবেশ পেলে সুস্থভাবে বেড়ে উঠবে। এসব দিক দিয়েই উদ্দীপকের সাঁতার কাটার সঙ্গে ‘বাঁচতে দাও' কবিতার শিশুর কাজে সাদৃশ্য রয়েছে।ঘউদ্দীপকের নাজির সাহেবের আক্ষেপের মধ্যে 'বাঁচতে দাও' কবিতার মূল সুরটি ফুটে উঠেছে।— মন্তব্যটি যথার্থ।আধুনিক জীবনযাপনের জন্য মানুষ নগরায়নের দিকে ঝুঁকছে। আর এই নগরায়নসহ মনুষ্যসৃষ্ট নানা কারণে পরিবেশ বিপর্যস্ত হচ্ছে।উদ্দীপকের নাজির সাহেব নিজে সাঁতার কাটা শিখতে পেরেছিলেন, কিন্তু তার সন্তানদের শেখাতে পারছেন না। কারণ বর্তমানে মানুষ তার প্রয়োজনে অপ্রয়োজনে প্রাকৃতিক পরিবেশের বিপর্যয় ঘটাচ্ছে, যার ফলে প্রাকৃতিক দুর্যোগে মানুষের দুর্গতি বাড়ছে। 'বাঁচতে দাও' কবিতায় কবি পরিবেশের যে বিপর্যয় অবস্থা এটার ক্ষতিকর দিকটা উপস্থাপন করেছেন। প্রকৃতি তার আপন নিয়মে চলে। এ নিয়মের ব্যতিক্রম ঘটলে মানুষের জন্য বিপর্যয় ডেকে আনে ।উদ্দীপকে বলা হয়েছে, এক সময় নদী-নালা-খাল-বিল-পুকুরে ভরা ছিল এদেশ। কিন্তু বিভিন্ন কারণে পরিবেশের বিপর্যয় ঘটেছে। উদ্দীপকের নাজির সাহেবের এই আক্ষেপে 'বাঁচতে দাও' কবিতার কবির পরিবেশ সম্পর্কে আশঙ্কা প্রতিধ্বনিত হয়েছে। তাই বলা যায়, মন্তব্যটি যথার্থ।

Explanation:


Sub-Questions:

================================================================================
Question #2 (ID: 681085)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কোন বনেতে ক'টার বাসায়

বাড়ছে ছোট ছানা—

ডাহুক কোথায় ডিম পাড়ে তার

নখের আগায় জানা ।

সবার সেরা আমের আঁটি গড়তে

জানে বাঁশী,

উঁচু ডালের পাকা কুলটি পাড়তে

পাড়ে হাসি ।

Options:
ক. বালক কিসের পিছনে ছোটে?
খ. “বালির ওপর কত্ত কিছু আঁকছে শিশু”— এর মধ্য দিয়ে কবি কী বোঝাতে চেয়েছেন?
গ. উদ্দীপকের সঙ্গে ‘বাঁচতে দাও' কবিতার সাদৃশ্য তুলে ধর।
ঘ. “উদ্দীপকের কার্যক্রম আর 'বাঁচতে দাও' কবিতার কবির আহ্বান একসূত্রে গাঁথা।"— বিশ্লেষণ কর।


Correct Answer: 

Solution:
কবালক কাটা রঙিন ঘুড়ির পিছনে ছোটে।খশিশুর সুস্থ স্বাভাবিক বিকাশের বিষয়টি কবি আলোচ্য অংশে প্রকাশ করেছেন ।প্রকৃতির সঙ্গে শিশুর সম্পর্ক অত্যন্ত ঘনিষ্ঠ। সুস্থ-প্রকৃতি ও পরিবেশ শিশুর স্বাভাবিক বিকাশের পূর্বশর্ত। কারণ প্রকৃতি ও পরিবেশে শিশু হেসেখেলে বড় হয়। এ বিষয়টি বোঝাতে কবি আলোচ্য অংশটির অবতারণা করেছেন।গশিশুর স্বাভাবিক বিকাশের বিষয়ে উদ্দীপকের সঙ্গে 'বাঁচতে দাও' কবিতার সাদৃশ্য রয়েছে।• মানুষের চারপাশকে বেষ্টন করে আছে প্রকৃতি। এই প্রকৃতির সঙ্গে মানুষের এক নিবিড় যোগ। বিশেষত শিশুর শারীরিক ও মানসিক বিকাশ এই প্রকৃতির ওপরই অনেকাংশে নির্ভরশীল।• ‘বাঁচতে দাও' কবিতায় কবি বলেছেন শিশুর সুস্থ স্বাভাবিক বিকাশে প্রকৃতির অপরিহার্যতার কথা। শিশুর মুক্ত প্রাণ মুক্ত প্রকৃতির সঙ্গে একাত্ম হয়। বনেবাদাড়ে ঘুরে, মাঠে-ঘাটে খেলাধুলা করে তার যে মানসিক সুস্থতা আসে সেটি অন্য কোনোভাবেই লাভ করা সম্ভব নয়। উদ্দীপকেও আমরা দেখি যে, একটি শিশু প্রকৃতিতে মুক্তভাবে বেড়ে উঠছে। সে বনেবাদাড়ে ঘুরে বেড়াচ্ছে, খেলাধুলা করছে। “বাঁচতে দাও' কবিতার সঙ্গে এ বিষয়টি সাদৃশ্যপূর্ণ ।ঘউদ্দীপকে শিশুটির কার্যক্রম একটি সুস্থ স্বাভাবিক পরিবেশের ইঙ্গিত দেয় যা 'বাঁচতে দাও' কবিতায় কবির আহ্বানের সঙ্গে একসূত্রে গাঁথা ।• মানুষের জীবনধারণের জন্য প্রকৃতি ও পরিবেশ অপরিহার্য। তবে এই প্রকৃতি ও পরিবেশ যেন সুস্থ ও স্বাভাবিক হয়। এটি মানুষের সুস্থতা ও শিশুর বিকাশের জন্য অত্যন্ত গুরুত্বপূর্ণ ।• উদ্দীপকে একটি শিশু প্রকৃতির সংস্পর্শে মুক্তভাবে বেড়ে উঠছে। সে খেলছে, আমের আঁটি দিয়ে বাঁশি বানাচ্ছে, পাকা কুল পাড়ছে, বনবাদাড়ে ঘুরে বেড়াচ্ছে; পাখির ছানার খবর, ডাহুকের ডিম পাড়ার খবর সব তার নখদর্পণে। আর এসবের মধ্যেই সে আনন্দ খুঁজে পায় । 'বাঁচতে দাও' কবিতায় কবি শিশুর এই মুক্ত বিচরণ ও স্বাভাবিক বিকাশের কথাই বলেছেন।• তবে এর জন্য যেটি প্রথমেই প্রয়োজন সেটি হলো সুস্থ প্রকৃতি, পরিবেশ ও প্রাণিজগৎ। কবি এ কবিতায় এই সুস্থতা, স্বাভাবিকতার আহ্বানই জানিয়েছেন। তাই বলা যায়, “উদ্দীপকের কার্যক্রম আর 'বাঁচতে দাও' কবিতার কবির আহ্বান একসূত্রে গাঁথা।”

Explanation:


Sub-Questions:

================================================================================
Question #3 (ID: 681080)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
শস্য-শ্যামলা এই মাটি মা'র অঙ্গ পুষ্ট করে

আনিবে অটুট স্বাস্থ্য, সবল দেহ-মন ঘরে ঘরে।

তোমাদের গানে, কলকল তানে উছসি উঠিবে নদী—

সরস করিয়া তৃণ ও তরুরে বহিবে সে নিরবধি ।

তোমরা আনিবে ফুল ও ফসল, পাখী-ডাকা রাঙা ভোর

জগৎ করিবে মধুময়, প্রাণে প্রাণে বাঁধি ডোর ।

Options:
ক. রঙিন ঘুড়ির পেছনে কে ছোটে?
খ. কবি ফুল বাগানে গোলাপকে ফুটতে দিতে বলেছেন কেন? ব্যাখ্যা কর।
গ. উদ্দীপকে “বাঁচতে দাও' কবিতার কোন দিকটির প্রতিফলন ঘটছে? ব্যাখ্যা কর ।
ঘ. “উদ্দীপকের কবির প্রত্যাশা এবং 'বাঁচতে দাও' কবিতার কবির আহ্বান এক ও অভিন্ন।” মন্তব্যটি প্রমাণ কর।


Correct Answer: 

Solution:
করঙিন ঘুড়ির পেছনে বালক ছোটে।খফুলের স্বাভাবিক সৌন্দর্য বিকশিত হোক— এই প্রত্যাশায় কবি ফুল বাগানে গোলাপকে ফুটতে দিতে বলেছেন।ফুল সৌন্দর্যের প্রতীক। ফুলের সৌন্দর্যে মানুষের জীবন বিকশিত হয়। প্রকৃতির অনেক আশীর্বাদের মধ্যে ফুল অন্যতম। কিন্তু এই ফুলকে যদি যথার্থভাবে ফুটতে না দেওয়া হয়, তার বিকশিত হওয়ার পথকে বাধা দেওয়া হয়, তাহলে শুধু তার সৌন্দর্যই ক্ষুণ্ণ হবে না; বরং প্রকৃতির বিকাশও বাধাপ্রাপ্ত হবে। তাই ফুলের স্বাভাবিক সৌন্দর্য বিকাশের জন্য কবি ফুলবাগানে গোলাপকে ফুটতে দিতে বলেছেন।গউদ্দীপকের কবিতাংশে 'বাঁচতে দাও' কবিতার শিশুর সুস্থ স্বাভাবিক বিকাশের আকাঙ্ক্ষার দিকটির প্রতিফলন ঘটেছে।একটি শিশুর সুস্থ-স্বাভাবিকভাবে বেড়ে ওঠার জন্য চারপাশের পরিবেশ গুরুত্বপূর্ণ ভূমিকা পালন করে। এজন্য সুন্দর প্রকৃতির প্রত্যাশা সবাই করে । সুন্দর প্রাকৃতিক পরিবেশ এক্ষেত্রে তাই অপরিহার্য বিষয়।• “বাঁচতে দাও' কবিতায় কবি শামসুর রাহমান শিশুর সুস্থ-স্বাভাবিক বিকাশের প্রতি গুরুত্ব দিয়েছেন। এজন্য প্রকৃতির উপযোগী পরিবেশ অত্যন্ত প্রয়োজন। প্রকৃতির সুন্দর পরিবেশের প্রত্যাশা থেকেই কবি আজ প্রকৃতির বিপর্যয়ে শঙ্কিত। কারণ এসব বিপর্যয় শিশুর স্বাভাবিক বিকাশ ব্যাহত করবে। উদ্দীপকের কবিতাংশেও শিশুর সুস্থ বিকাশে সুন্দর প্রকৃতির প্রত্যাশার দিকটি প্রতিফলিত হয়েছে। এখানে কবি অটুট স্বাস্থ্যের অধিকারী শিশুর প্রত্যাশা করেছেন। যারা আপন নিয়মে বিকশিত হয়ে প্রকৃতির সৌন্দর্যের সঙ্গে নিজেদের একাত্ম করবে। আর এভাবেই উদ্দীপকের কবিতাংশে আলোচ্য কবিতার শিশুর সুস্থ-স্বাভাবিক বিকাশের আকাঙ্ক্ষার দিকটির প্রতিফলন ঘটেছে।ঘ“উদ্দীপকের কবির প্রত্যাশা এবং 'বাঁচতে দাও' কবিতার কবির আহ্বান এক ও অভিন্ন।” - মন্তব্যটি যথার্থ ।• প্রতিটি সচেতন মানুষই প্রত্যাশা করেন শিশুরা যেন এই পৃথিবীতে সুস্থ-স্বাভাবিকভাবে বেড়ে ওঠার সুযোগ পায়। চারপাশের পরিবেশ ভালো না হলে শিশুদের স্বাভাবিক বিকাশ বাধাগ্রস্ত হয়। পৃথিবীতে সুন্দর ও উপযুক্ত পরিবেশ নিশ্চিত হলেই শিশুরা স্বাভাবিকভাবে বেড়ে উঠবে ।• উদ্দীপকের কবিতাংশে কবির প্রত্যাশায় শিশুর সুস্থ বিকাশের দিকটি প্রতিফলিত হয়েছে। কবি এখানে শিশুর অটুট স্বাস্থ্য, সবল দেহ-মনের প্রত্যাশা করেছেন। যে শিশু সুন্দরভাবে বিকশিত হয়ে প্রকৃতির বিভিন্ন অনুষঙ্গের মাঝে নিজেকে একাত্ম করবে। তাদের বিকাশের ধারায় জগৎ করবে মধুময়। ‘বাঁচতে দাও' কবিতায়ও কবি প্রকৃতির ফুল, পাখি, নদী ইত্যাদির মতো সবাইকে স্ব-স্ব অবস্থানে অটল থাকতে আহ্বান জানিয়েছেন।• 'বাঁচতে দাও' কবিতা ও উদ্দীপক উভয় ক্ষেত্রেই কবির আহ্বানে উঠে এসেছে শিশুর সুস্থ বিকাশে সুন্দর প্রকৃতির প্রত্যাশার বিষয়টি। তাই বলা যায়, উদ্দীপকের কবিতাংশে প্রতিফলিত কবির প্রত্যাশা এবং 'বাঁচতে দাও' কবিতার কবির আহ্বান এক ও অভিন্ন।

Explanation:


Sub-Questions:

================================================================================
Question #4 (ID: 681077)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
এই পৃথিবীর দিকে তাকাও। দেখেছ বাতাসে কত দূষিত পদার্থ? কত তেজস্ক্রিয় পদার্থ? বাতাসের ওজোন স্তর কেমন করে শেষ হয়ে যাচ্ছে দেখেছ? গাছ কেটে কত বিস্তীর্ণ এলাকা ধ্বংস করেছে দেখেছ? ... এরা একে অন্যের ওপর নিউক্লিয়ার বোমা ফেলেছে। যুদ্ধ করে একজন আরেকজনকে ধ্বংস করে ফেলছে। প্রকৃতিকে এরা দূষিত করে ফেলেছে।

Options:
ক. ঘুঘু কখন ডাকে?
খ. “শিশু, পাখি, ফুলের কুঁড়ি— সবাইকে আজ বাঁচতে দাও।” — বুঝিয়ে লেখ ।
গ. উদ্দীপকে ‘বাঁচতে দাও' কবিতায় কোন বিষয়টি স্পষ্ট হয়ে উঠেছে?
ঘ. উদ্দীপকে যে পৃথিবীর কথা বলা হয়েছে আলোচ্য কবিতায় তার বিপরীত চিত্রের আশা প্রকাশ পেয়েছে— মন্তব্যটি বিশ্লেষণ কর ।


Correct Answer: 

Solution:
কমধ্য দিনে নরম ছায়ায় ঘুঘু ডাকে ।খচরণটিতে প্রকৃতির সুস্থ স্বাভাবিক অবস্থা বজায় রাখার কথা বলা হয়েছে।• প্রকৃতি তার স্বাভাবিক নিয়ম মেনেই চলে সবসময়। কিন্তু মানুষ তাকে প্রতিনিয়ত বাধা দেয়। প্রকৃতিকে তার স্বাধীন চলার পথে বাধা দিলে আমাদের স্বাভাবিক জীবনযাত্রা ও বিকাশেও নানান সমস্যা তৈরি হয়, যা আমরা বুঝতে পারি না। প্রকৃতির এই স্বাভাবিক চলাকেই কবি তাঁর ভাষায় প্রকাশ করেছেন।গউদ্দীপকে ‘বাঁচতে দাও' কবিতায় মানুষের ধ্বংসাত্মক মনোভাবের কারণে বিপর্যয় সৃষ্টি হওয়ার আশঙ্কার দিকটি স্পষ্ট হয়ে উঠেছে।প্রকৃতির প্রতিটি প্রাণীই একে অন্যের ওপর নির্ভরশীল। কিন্তু এক শ্রেণির মানুষ প্রকৃতিকে ধ্বংস করার মধ্য দিয়ে প্রাকৃতিক বিপর্যয় ডেকে আনছে। এটা সমস্ত পৃথিবীর জন্যই ক্ষতিকর।• উদ্দীপকে পৃথিবীর কথা বলা হয়েছে। যেখানে দূষিত পদার্থ ও তেজস্ক্রিয় পদার্থ মিশে বাতাস দূষিত করছে। নষ্ট হয়ে যাচ্ছে ওজোন স্তর। গাছ কেটে মানুষ ধ্বংস করছে বিস্তীর্ণ এলাকা। নিউক্লিয়ার বোমা ফেলে ধ্বংস করছে একে অন্যকে। অন্যদিকে 'বাঁচতে দাও' কবিতায় কবি প্রকৃতির সব প্রাণী ও জীবজন্তুকে সুস্থ ও স্বাভাবিকভাবে বিকশিত হতে দেওয়ার কথা বলেছেন। কারণ কবি জানেন সবুজ ধ্বংস হয়ে গেলে প্রকৃতি যে বিপর্যয়ে পড়বে তাতে শিশুর বিকাশ বাধাগ্রস্ত হবে। এ আশঙ্কা থেকে কবি সব প্রতিকূলতাকে জয় করার কথা বলেছেন। তাই বলা যায় যে, উদ্দীপকে 'বাঁচতে দাও' কবিতায় মানুষের ধ্বংসাত্মক মনোভাবের কারণে বিপর্যয় সৃষ্ট হওয়ার আশঙ্কার দিকটি স্পষ্ট হয়ে উঠেছে।ঘ• উদ্দীপকে যে পৃথিবীর কথা বলা হয়েছে আলোচ্য কবিতায় তার বিপরীত চিত্রের আশা প্রকাশ পেয়েছে— মন্তব্যটি যথার্থ।প্রকৃতির নানা উপাদান নিয়েই পৃথিবীর পরিবেশ। পরিবেশের ভারসাম্য রক্ষা করতে হলে আমাদের প্রকৃতির যত্ন নিতে হবে। তাহলেই সবাই আনন্দে বাঁচতে পারবে।• উদ্দীপকে একটি দূষিত ও ধ্বংসাত্মক পৃথিবীর কথা বলা হয়েছে। যেখানে মানুষ বাতাসের ওজোন স্তর নষ্ট করে ফেলছে। গাছ কাটার ফলে ধ্বংস হয়ে যাচ্ছে বনভূমি। নিউক্লিয়ার বোমা মেরে ধ্বংস করছে একে অন্যকে। ‘বাঁচতে দাও' কবিতায় এর বিপরীত চিত্রের আশা প্রকাশ পেয়েছে। কবি চেয়েছেন সকল প্রাণী স্বাধীনভাবে বেঁচে থাকুক। কবির মতে ফুলকে ফুটতে দিতে হবে, রঙিন ঘুড়ির পেছনে বালককে ছুটতে দিতে হবে। জোনাক পোকাকে খেলতে দিতে হবে। শিশু, পাখি, ফুলের কুঁড়ি সবাইকে সুন্দরভাবে বাঁচতে দিতে হবে।• উদ্দীপকে প্রকৃতি ধ্বংসের যে চিত্র তুলে ধরা হয়েছে, আলোচ্য কবিতার কবি প্রত্যাশা করেছেন যেন প্রকৃতি তেমনটি না হয়। তাই তিনি তার বিপরীত চিত্রের কথা বলেছেন। বলেছেন প্রতিটি প্রাণীর স্বাধীনভাবে বিকাশের কথা। যাতে করে প্রকৃতি সুন্দর থাকে, প্রকৃতিতে ভারসাম্য বজায় থাকে। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 681072)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
চলে যাবো— তবু আজ যতক্ষণ দেহে আছে প্রাণ

প্রাণপণে পৃথিবীর সরাবো জঞ্জাল,

এ বিশ্বকে শিশুর বাসযোগ্য করে যাবো আমি—

নবজাতকের কাছে এ আমার দৃঢ় অঙ্গীকার ।

বাসা থেকে একটু দূরে অন্যদের খেলতে দেখে ষষ্ঠ শ্রেণির ছাত্রী মিতুর ও খেলার প্রবল আগ্রহ জাগল। কিন্তু বাড়ি থেকে তার বেরুতে বাধা। তার চিন্তা, উপররের চরণগুলোর বাস্তবায়ন ঘটিয়ে কেউ যদি তার সে বাধা দূর করে দিত।

Options:
ক. সুজন মাঝি কোথায় নৌকা বাইছে?
খ. 'ফুটতে দাও, ছুটতে দাও' — এ কথাগুলো দ্বারা কবি কী বোঝাতে চেয়েছেন?
গ. উদ্দীপকের মিতুর সঙ্গে 'বাঁচতে দাও' কবিতার শিশুর যে মিল রয়েছে তার বর্ণনা দাও।
ঘ. 'কবির আহ্বান আর উদ্দীপকের চরণগুলোর অঙ্গীকার একই সূত্রে গাঁথা।' — উক্তিটি বিশ্লেষণ কর।


Correct Answer: 

Solution:
কসুজন মাঝি গহিন গাঙে নৌকা বাইছে ।খফুটতে দাও, ছুটতে দাও'— এ কথাগুলো দ্বারা কবি জীবনের স্বাভাবিক বিকাশের পথে বাধাহীনতার কথা বোঝাতে চেয়েছেন ।• প্রত্যেক মানুষ ও প্রাণী তার উপযোগী পরিবেশেই বসবাস করে। আর সেই পরিবেশ যদি পরিবর্তন হয়ে যায় তবে তার বেঁচে থাকার আনন্দই বৃথা হয়ে যাবে। তাই গোলাপ যেভাবে ফোটে, তাকে সেভাবে ফুটতে দিতে হবে এবং বালক যেভাবে ঘুড়ির পেছনে ছোটে, তাকে সেভাবেই ছুটতে দিতে হবে, তা না হলে উভয়ের স্বাভাবিক বিকাশ বাধাগ্রস্ত হবে। আলোচ্য কথাগুলো দ্বারা কবি এটিই বোঝাতে চেয়েছেন।গস্বাভাবিক বিকাশের আকাঙ্ক্ষার দিক দিয়েই উদ্দীপকের মিতুর সঙ্গে 'বাঁচতে দাও' কবিতার শিশুর মিল রয়েছে।শিশুর সঠিকভাবে বেড়ে ওঠার জন্য উপযোগী পরিবেশ প্রয়োজন। আর উপযোগী পরিবেশ না পেলে শিশুর বিকাশ বাধাপ্রাপ্ত হয় ।• উদ্দীপকের মিতু ষষ্ঠ শ্রেণির ছাত্রী। বাসা থেকে একটু দূরে অন্যদের খেলতে দেখে তারও খেলার আগ্রহ জাগে। কিন্তু তার বের হতে বাধা তার প্রবল আকাঙ্ক্ষা— এসব বাধা কেউ দূর করে দিয়ে তাকে ইচ্ছামতো চলতে দিলে তার ভালো লাগত। তেমনি 'বাঁচতে দাও' কবিতায় প্রকৃতি পরিবেশের বিপর্যয় অবস্থা দেখে কবির মনে শঙ্কা জেগেছে। এসব বিপর্যয় শিশুর স্বাভাবিক বিকাশ ব্যাহত করবে। তাই কবি আহ্বান করেছেন, প্রকৃতিতে যে যেমন চলছে তাকে সেভাবেই চলতে দেওয়া উচিত। স্বাভাবিক বিকাশের আকাঙ্ক্ষার দিক দিয়েই উদ্দীপকের মিতুর সাথে 'বাঁচতে দাও' কবিতার শিশুর মিল রয়েছে।ঘকবির আহ্বান আর উদ্দীপকের চরণগুলোর অঙ্গীকার একই সূত্রে গাঁথা।'— উক্তিটি যথার্থ।শিশু যেন স্বাভাবিকভাবে বেড়ে উঠতে পারে এজন্য চারপাশের পরিবেশ তৈরি করে দেওয়া প্রয়োজন। উপযুক্ত পরিবেশে থাকলে শিশুরা স্বাভাবিকভাবে বেড়ে ওঠে ।• উদ্দীপকের কবি তাঁর কবিতায় নবজাতকের কাছে অঙ্গীকার করেছেন এ পৃথিবী যেন শিশুর বাসযোগ্য হয় সে ব্যবস্থা তিনি করবেন। যতদিন বেঁচে থাকবেন শিশুর জন্য এ পৃথিবীর জঞ্জাল সরাবেন। “বাঁচতে দাও' কবিতায় কবি সবাইকে আহ্বান করেছেন— ফুল, পাখি, নদী— যে যেভাবে থাকে তাকে সেভাবেই থাকতে দেওয়া উচিত। তাহলে শিশুর সুস্থ বিকাশ সম্ভব হবে। প্রকৃতির সবকিছু তার আপন নিয়ম অনুযায়ী চললে সবার জন্য ভালো ।• উদ্দীপকের কবি উপলব্ধি করেছেন, নবজাতকের জন্য সুন্দর একটা পৃথিবী প্রয়োজন। তেমনই 'বাঁচতে দাও' কবিতার কবি আহ্বান করেছেন সবকিছুকে স্বাভাবিক নিয়মে চলতে দেওয়ার জন্য। এদিক থেকে বলা যায়, কবির আহ্বান আর উদ্দীপকের চরণগুলোর অঙ্গীকার একই সূত্রে গাঁথা ।

Explanation:


Sub-Questions:

