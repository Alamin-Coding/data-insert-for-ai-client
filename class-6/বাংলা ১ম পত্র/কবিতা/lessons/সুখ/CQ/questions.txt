================================================================================
Question #1 (ID: 681523)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রতিবেশী দাসদাসি আত্মীয় স্বজন,

ভালোবাসি সবে কহ সুমিষ্ট বচন ।

দিও না কাহারে দুখ,

অন্যে দান করি সুখ,

নিজেরে মানো গো সুখী, বালক সুজন ।

Options:
ক. কিসের মতো সুখ অন্য কোথাও নেই?
খ. “এ জীবন মন সকলি দাও”- কবি চরণটিতে কী বলতে চেয়েছেন?
গ. উদ্দীপকের উপদেশ বাণীতে 'সুখ' কবিতার কোন বিষয়টি ফুটে উঠেছে? ব্যাখ্যা কর । ঘ: “সাদৃশ্য থাকলেও উদ্দীপকের বিবরণে 'সুখ' কবিতার সামগ্রিক ভাব প্রতিফলিত হয়নি।” — মন্তব্যটির পরিপ্রেক্ষিতে তোমার যুক্তি উপস্থাপন কর ।


Correct Answer: 

Solution:
কপরের জন্য স্বার্থ ত্যাগের মতো সুখ অন্য কোথাও নেই ।খআলোচ্য চরণে কবি গরের কল্যাণে সর্বস্ব ত্যাগ করতে বলেছেন ।পৃথিবীর সব মানুষই নিজেদের জন্য সুখ খুঁজতে ব্যস্ত। এ কারণেই আত্মকেন্দ্রিক লোকেরা দুঃখ পেয়ে থাকে। প্রকৃত সুখের সন্ধান তখনই পাওয়া সম্ভব হয় যখন মনের মধ্যে কোনো স্বার্থপরতা থাকে না। নিজের সবকিছু বিলিয়ে অন্যের উপকারে আসতে পারলেই কেবল সুখী হওয়া সম্ভব। আলো্য চরণে কবি একথাই বলতে চেয়েছেন ।গউদ্দীপকের উপদেশ বাণীতে 'সুখ' কবিতায় বর্ণিত প্ৰকৃত সুখ খুজে পাওয়ার বিষয়টি ফুটে উঠেছে।মানুষ সৃষ্টির সেরা জীব। এ কারণে বিবেক-বুদ্ধি দ্বারা চিন্তা করে কাজ করা উচতি। এমন কাজ করা উচিত যেন তাতে স্বার্থপরতা না থাকে। বরং অন্যের কল্যাণের দিকটি প্রধান হয়ে ওঠে।উদ্দীপকের কবিতাংশে একটি বালকের প্রতি কবির উপদেশ বাণী রয়েছে। প্রতিবেশী, আত্মীয়জন, দাসদাসীসহ সবার সঙ্গে ভালো আচরণ করার কথা বলা হয়েছে। সুন্দরভাবে সবার সঙ্গে মিষ্ট ভাষায় কথা বলার জন্য উপদেশ প্রদান করা হয়েছে। এভাবেই সে নিজেকে প্রকৃত সুখী করে গড়ে তুলতে পারবে। 'সুখ' কবিতায়ও বলা হয়েছে স্বার্থহীনভাবে পরের কল্যাণে কাজ করলে সুখী হওয়া যায়। সবসময় নিজের জন্য সুখ সন্ধান করলে এটিই দুঃখের ও অনুশোচনার বিষয় হয়ে দাঁড়ায়। তাই অপরকে সুখী করতে নিজেকে নিয়োজিত করতে পারলে প্রকৃত সুখী হওয়া যায়। কবিতার এ বিষয়টিই উদ্দীপকের উপদেশ বাণীতে ফুটে উঠেছে।ঘ"সাদৃশ্য থাকলেও উদ্দীপকের বিবরণে 'সুখ' কবিতার সামগ্রিক ডাব প্রতিফলিত হয়নি।”— মন্তব্যটি যুক্তিযুক্ত ।সুখের বিষয়টি নির্ভর করে মানুষের মনের ওপর। অনেকের টাকা পয়সা ও অন্যান্য দামি সামগ্রী থাকার পরও তারা অসুখী জীবনযাপন করেন। আবার অনেক মানুষ আছেন, যাঁরা পরের কল্যাণে কাজ করে নিজেদের সুখী ভাবেন ।উদ্দীপকে একজন অভিভাবকের কোমলমনা এক ছেলেকে উপদেশ দেওয়ার কথা বলা হয়েছে। পরের কল্যাণের জন্য বা পরের দুঃখকে দূর করার জন্য বালকের প্রতি পরামর্শ দেওয়া হয়েছে। এতে সে নিজেকে সুখী ভাবতে পারবে। 'সুখ' কবিতায় কবি কামিনী রায় মানুষের সুখী হওয়ার ও দুঃখী হওয়ার নানা বিষয় তুলে ধরেছেন । মানুষ যখন স্বার্থান্ধ হয়ে কাজ করবে তখনই তার দুঃখ শুরু হবে এবং অনুশোচনা হতে থাকবে। কিন্তু পরের কল্যাণে জীবন ও মন তথা সর্বস্ব দিয়ে কাজ করলে একজন মানুষ প্রকৃত সুখী হয়ে উঠবে ।উদ্দীপকে অন্যকে দুঃখ না দেওয়ার মধ্য দিয়ে নিজেকে সুখী করার কথা বলা হয়েছে। অন্যদিকে 'সুখ' কবিতায় কবি পরের কল্যাণে সৰ্বস্ব বিলিয়ে দিয়ে কাজ করার মধ্য দিয়ে সুখী হতে বলেছেন। এছাড়াও কবিতায় সুখী হওয়ার ও দুঃখী হওয়ার নানা বিষয় তুলে ধরা হয়েছে, যা উদ্দীপকে নেই। সুতরাং বলা যায়, প্রশ্নে উল্লিখিত মন্তব্যটি যথার্থ।

Explanation:


Sub-Questions:

================================================================================
Question #2 (ID: 681521)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রাণপণে পৃথিবীর সরাব জঞ্জাল,

এ বিশ্বকে এ-শিশুর বাসযোগ্য করে যাব আমি

নবজাতকের কাছে এ-আমার দৃঢ় অঙ্গীকার ।

অবশেষে সব কাজ শেষে

আমার দেহের রক্তে নতুন শিশুকে

করে যাব আশীর্বাদ।

Options:
ক. 'ধরা' শব্দের অর্থ কী?
খ. মানুষ কেন কষ্টের আগুনে জ্বলে কেঁদে মরছে?
গ. উদ্দীপকে 'সুখ' কবিতার কোন বিষয়টি ফুটে উঠেছে?
ঘ. উদ্দীপকের কবির প্রতিজ্ঞায় আলোচ্য কবিতার কবির আকাঙ্ক্ষা প্রকাশ পেয়েছে কি?


Correct Answer: 

Solution:
কসুখ-প্রত্যাশী মানুষ সুখকে নিজের মতো করে খুঁজতে গিয়েই কষ্টের আগুনে জ্বলে কেঁদে মরছে।খজগতের সব মানুষের মাঝেই সুখী হওয়ার ইচ্ছা থাকে। এ কারণে সবাই দিন-রাত সুখ খুঁজতে চেষ্টা করে। এতে সুখের পরিবর্তে মানুষের মাঝে জন্ম নেয় দুঃখ। বস্তুতপক্ষে দুঃখ-কষ্ট-ব্যর্থতা ইত্যাদি জয় করার মাধ্যমে মানুষের মাঝে সুখ ধরা দেয়। অতএব এ জগতে সুখ খুঁজতে গিয়েই মানুষ কষ্টের আগুনে জ্বলে কেঁদে মরছে।গউদ্দীপকে 'সুখ' কবিতার পরার্থপরতার বিষয়টি ফুটে উঠেছে।মানবজীবনের, সার্থকতা নিজেকে নিয়ে ব্যস্ত থাকার মাঝে নেই। মানুষের কল্যাণ করার মধ্যেই নিহিত রয়েছে প্রকৃত সুখ। মানুষ হিসেবে মানবজীবনের সফলতা হলো মানব কল্যাণে কাজ করা।উদ্দীপকের কবিতাংশে পরার্থে নিবেদিত হওয়ার বিষয়টি প্রকাশ পেয়েছে। তিনি চান পৃথিবী থেকে সমস্ত জঞ্জাল সরিয়ে পৃথিবীকে শিশুর বসবাসের উপযোগী করে যাবেন। নবজাতকের কাছে তিনি অঙ্গীকার করেন তিনি এই পৃথিবী তাদের জন্য সুন্দর করবেন এবং তাদের আশীর্বাদ করে যাবেন যাতে তারা সুখে থাকে। “সুখ কবিতায়ও কবি বলেছেন অন্যের কল্যাণে নিজের স্বার্থ ত্যাগ করার কথা। কারণ অন্যের উপকারে নিজের জীবন বিলিয়ে দেওয়ার মাঝেই রয়েছে জীবনের প্রকৃত সুখ। তাই বলা যায় যে, উদ্দীপকে 'সুখ’ কবিতার পরার্থপরতার বিষয়টি ফুটে উঠেছে।ঘহ্যাঁ, উদ্দীপকের কবির প্রতিজ্ঞায় আলোচ্য কবিতার, কবির আকাঙ্ক্ষা প্রকাশ পেয়েছে।নিজের সুখ নিয়ে ব্যস্ত থাকা মানুষের কর্তব্য নয়। অন্যের জন্য স্বার্থ, ত্যাগ কর কাজ করার মাঝেই রয়েছে জীবনের সার্থকতা। মানুষকে ভালোবাসা ঔ সেবা করার মধ্যেই রয়েছে 'মানুষের জীবনের সার্থকতা।“সুখ” কবিতায় কবি নিজের স্বার্থে নিমগ্ন না থেকে পরের কল্যাণে কাজ করার কথা ব্যক্ত করেছেন। কবি বলেন সমাজের প্রতিটি মানুষ একে অন্যের ওপর নির্ভরশীল। তাই শুধু নিজের জন্য নয়, কাজ করতে হবে অন্যের জন্য, জগতের মঙ্গলের জন্য। কারণ অন্যের কল্যাণে জীবন উৎসর্গ করার মাঝেই রয়েছে প্রকৃত সুখ। উদ্দীপকের কবিও প্রতিজ্ঞা করেন যে তিনি প্রাণপণে পৃথিবী থেকে সমস্ত জঞ্জাল সরিয়ে ফেলবেন। এই পৃথিবীকে শিশুদের বসবাসযোগ্য করে যাবেন। নিজের কথা না ভেবে নবজাতকের কাছে এই পৃথিবী সুন্দর করার জন্য কবি যে প্রতিজ্ঞা করেছেন তা অতুলনীয়।উদ্দীপকের কবির প্রতিজ্ঞা মানবকল্যাণকে নির্দেশ করে যা আলোচ্য কবিতার কবির আকাঙ্ক্ষা। কারণ কবিও তাঁর কবিতার মধ্য দিয়ে বলতে চেয়েছেন নিজের জন্য নয়, অন্যের কল্যাণে নিজেকে নিয়োজিত করতে। তাই বলা যায় যে, উদ্দীপকের প্রতিজ্ঞায় আলোচ্য কবিতার কবির আকাঙ্ক্ষা প্রকাশ পেয়েছে।

Explanation:


Sub-Questions:

================================================================================
Question #3 (ID: 681519)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
এসএসসি পরীক্ষায় অকৃতকার্য হয়ে অনিমা হতাশ হয়ে পড়ে। অনিমার বান্ধবী শারমিন বলল, সোহেলি অন্যের বাড়িতে কাজ করে ফাঁকে ফাঁকে পড়ে ভালোভাবে বিএ পাস করেছে। সুতরাং মানুষের অসাধ্য কিছুই নেই। অর্নিমা, তুমি হাল ছেড়ে দিও না। আমার বিশ্বাস, চেষ্টা করলে তুমি ভালো ফল করতে পারবে।

Options:
ক. সংসারকে কবি কী বলেছেন?
খ. ‘তার মতো সুখ কোথাও কি আছে?'— কবি এ চরণে কোন সুখের কথা বুঝিয়েছেন?
গ. অনিমার হতাশার মধ্যে 'সুখ' কবিতার যে দিকটি প্রকাশ পেয়েছে তার বর্ণনা দাও ।
ঘ. “শারমিনের চিন্তা-ভাবনা কবির 'যাও বীরবেশে কর গিয়া রণ'— এ চরণের ভাবকেই যেন ধারণ করেছে।” - মন্তব্যটি বিশ্লেষণ কর।


Correct Answer: 

Solution:
কসংসারকে কবি সমর-অঙ্গন বলেছেন ।খজগতে যারা কেবল নিজের সুখ খোঁজেন তারা জীবনে দুঃখ-যন্ত্রণা দেখে ভাবেন মানুষের জীবন নিরর্থক। মূলত এ ধারণা ভুল। জীবনের উদ্দেশ্য ও তাৎপর্য আরও বিস্তৃত, অনেক মহৎ।অন্যের কল্যাণে নিজেকে বিলিয়ে দিয়ে নানা দুঃখ-যন্ত্রণা সয়ে, সংকট মোকাবিলা করে জীবনসংগ্রামে সফলতার মাধ্যমেই প্রকৃত সুখ অর্জিত হয় ।গঅনিমার হতাশার মধ্যে 'সুখ' কবিতায় বর্ণিত সুখের পিছনে মানুষের নিরর্থক ছোটাছুটির দিকটি প্রকাশ পেয়েছে ।মানুষের জীবনের লক্ষ্যই সুখী হওয়া। এই সুখের জন্য মানুষ নানা রকম প্রচেষ্টা চালায়। আর কাঙ্ক্ষিত সুখ না পেলে মনে করে জীবন ব্যর্থ।'সুখ' কবিতায় কবি বলেছেন, কিছু মানুষ সুখের দেখা না পেয়ে ভাবে, পৃথিবী বিষাদময়; দুঃখে, জ্বলে মরতেই কেবল বুঝি মানুষের জন্ম হয়েছে। জীবনের লক্ষ্য স্থির করে সংগ্রাম করতে প্রস্তুত থাকে না বলেই তাদের এ রকম মনে হয়। উদ্দীপকের অনিমার হতাশার মধ্যে 'সুখ' কবিতার উপর্যুক্ত বিষয়টিই প্রতিফলিত।ঘ“শারমিনের চিন্তা-ভাবনা কবির 'যাও বীরবেশে কর গিয়া রণ'— এ চরণের ভাবকেই ধারণ করেছে।” — মন্তব্যটি যথার্থ।সুখ অর্জন করে নিতে হয়। পৃথিবীর প্রত্যেক মানুষের জন্যই আছে উচ্চ লক্ষ্য, উচ্চ সুখ। বিধাতা এ পৃথিবীতে কাউকে কাঁদানোর জন্য সৃষ্টি করেননি। নানা প্রতিকূলতার বিরুদ্ধে সংগ্রাম করেই মানুষ প্রকৃত সুখের দেখা পেতে পারে।উদ্দীপকের শারমিনের বান্ধবী অনিমা এসএসসি পরীক্ষায় অকৃতকার্য হয়ে হতাশ হয়ে পড়ে। শারমিন মনে করে, মানুষের অসাধ্য কিছু নেই। চেষ্টা করলে মানুষ সবকিছু করতে পারে। হাল ছেড়ে দিলে লক্ষ্যে পৌছানো যায় না। 'সুখ' কবিতায় কবি বলেছেন, সংসার একটা যুদ্ধক্ষেত্র। এখানে বীরবেশে যে যুদ্ধ করতে পারবে সে-ই জিতবে এবং প্রকৃত সুখ লাভ করবে।উদ্দীপকের শারমিনের মতে, লক্ষ্য অনুযায়ী পরিশ্রম করলে সফলতা আসবেই। ‘সুখ' কবিতায়ও কবি বীরবেশে সংকট মোকাবিলা করতে বলেছেন। তাই বলা যায়, 'সুখ' কবিতার প্রশ্নোক্ত চরণের ভাবকেই শারমিন চিন্তা-চেতনায় ধারণ করেছে।

Explanation:


Sub-Questions:

================================================================================
Question #4 (ID: 681517)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আলিম ও জামিল দুই ভাই। প্রবাসে গিয়ে আলিম প্রচুর সম্পদের মালিক হয়ে দেশে ফিরেছেন। বাড়ি-গাড়ি সবই করেছেন। নিজের সুখের সকল ব্যবস্থাই করেছেন। অপরদিকে জামিল কেবল নিজের সুখ নিয়েই ব্যস্ত নন। পরিবার ও পাড়া প্রতিবেশীর সুখে-দুঃখে তিনি এগিয়ে যান। অন্যের উপকার করার সুযোগ পেলে সুখী হন।

Options:
ক. 'অবনী' শব্দের অর্থ কী?
খ. সংসারকে সমর-অঙ্গন বলা হয়েছে কেন?
গ. উদ্দীপকের জামিল 'সুখ' কবিতায় বর্ণিত সুখী হবার কোন প্রক্রিয়াটি অনুসরণ করেছে— ব্যাখ্যা কর।
ঘ. 'আলিমের সুখ প্রকৃত সুখ নয়।'- 'সুখ' কবিতার আলোকে মন্তব্যটি বিশ্লেষণ কর।


Correct Answer: 

Solution:
কঅবনী' শব্দের অর্থ পৃথিবী বা ধরা ।খজীবনে সফলতা অর্জনের জন্য অনেক সংগ্রাম ও সংকট মোকাবিলা করতে হয় বলে সংসারকে সমর-অঙ্গন বলা হয়েছে।সব মানুষই জীবনে সুখী হতে চায়। কিন্তু সুখ সহজে ধরা দেয় না। এর জন্য নানা সংকট মোকাবিলা করতে হয়। অনেক দুঃখ-যন্ত্রণা সহ্য করে, সংকট মোকাবিলা করে জীবনসংগ্রামে সফলতার মাধ্যমেই সুখ অর্জিত হয়। এ কারণেই সংসারকে সমর-অঙ্গন বলা হয়েছেন।গউদ্দীপকের জামিল 'সুখ' কবিতায় বর্ণিত অন্যের উপকারের মধ্যে নিজের সুখ নিহিত সুখী হওয়ার এই প্রক্রিয়াটি অনুসরণ করেছে।মানুষ স্বার্থপরভাবে শুধু নিজেকে নিয়েই ব্যস্ত থাকে, অন্যের ক্ষতি করে হলেও নিজের সুখের আশায় ধনসম্পদ বাড়াতে থাকে। কিন্তু মানুষের কল্যাণ সাধনের মধ্যেই আসলে প্রকৃত সুখ নিহিত । ‘সুখ' কবিতায় কবি প্রকৃত সুখী হওয়ার উপায় ব্যাখ্যা করেছেন। কবি মনে করেন, পরের কল্যাণার্থে মরণ হলেও তাতে সুখ রয়েছে। শুধু নিজেকে নিয়ে ব্যস্ত থাকার জন্য এ পৃথিবীতে কেউ আসেনি। কবির সুখী হওয়ার এই প্রক্রিয়াটিই উদ্দীপকে জামিলের মধ্যেও দেখা যায়। উদ্দীপকের জামিল শুধু নিজের সুখ নিয়েই ব্যস্ত নন। পরিবার ও পাড়া-প্রতিবেশীর সুখে-দুঃখে তিনি এগিয়ে যান। অন্যের উপকার করার মধ্যেই তিনি সুখ খুঁজে পান।ঘ“আলিমের সুখ প্রকৃত সুখ নয়।”— 'সুখ' কবিতার আলোকে মন্তব্যটি যথার্থ।পৃথিবীতে কিছু মানুষ সুখের আশায় ধন-সম্পদের পরিমাণ বাড়াতেই থাকেন, কিন্তু সুখ খুঁজে পান না। অন্যদিকে যেসব ব্যক্তি শুধু নিজেদের চিন্তায় মগ্ন না থেকে অন্য সবার প্রতি তাদের দায়িত্ব পালন করেন, তারা প্রকৃত সুখ খুঁজে পান। উদ্দীপকের আলিম প্রবাসে গিয়ে প্রচুর সম্পদের মালিক হয়ে দেশে ফিরেছেন, বাড়ি-গাড়ি সবই করেছেন, নিজের সুখের সব ব্যবস্থাই করেছেন। কিন্তু এটাকেই প্রকৃত সুখ বলা যায় না। 'সুখ' কবিতায় কবি বলেছেন, শুধু নিজের স্বার্থচিন্তায় মগ্ন থাকলে সুখ পাওয়া যাবে না। অন্যের কথাও চিন্তা করতে হবে। তবেই প্রকৃত সুখ পাওয়া যাবে। অন্যের কল্যাণ সাধনেই প্রকৃত সুখ। উদ্দীপকের আলিম শুধু নিজের সুখের কথা ভেবেছেন। 'সুখ' কবিতায় বলা হয়েছে, শুধু নিজের নয়, পরের জন্যও ভাবতে হবে। তাই 'সুখ' কবিতার আলোকে বলা যায়, মন্তব্যটি যথার্থ।

Explanation:


Sub-Questions:

================================================================================
Question #5 (ID: 681494)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সবার সুখে হাসব আমি, কাঁদব সবার দুঃখে ।

নিজের খাবার বিলিয়ে দেব অনাহারীর মুখে ।

আমার বাড়ির ফুল বাগিচা ফুল সকলের হবে

আমার ঘরের মাটির প্রদীপ আলোক দিবে সবে ।

Options:
ক. 'সুখ' কবিতার কবি কোন ছদ্মনামে লেখালেখি করতেন?
খ. “মানবের তরে আছে উচ্চ লক্ষ্য”- ব্যাখ্যা কর।
গ. উদ্দীপকের প্রথম দুই চরণে 'সুখ' কবিতার কোন দিকটি ফুটে উঠেছে— তার বর্ণনা কর ।
ঘ. “আমার ঘরের মাটির প্রদীপ আলোক দিবে সবে।” — উক্তিটি উদ্দীপক ও 'সুখ' কবিতার আলোকে ব্যাখ্যা কর।


Correct Answer: 

Solution:
কসুখ' কবিতার কবি 'জনৈক বঙ্গমহিলা' ছদ্মনামে লেখালেখি করতেন।খ“মানবের তরে আছে উচ্চ লক্ষ্য"– কারণ মানুষের জীবন শুধু হতাশা আর যন্ত্রণার নয় ।• বিধাতা আমাদেরকে পৃথিবীতে পাঠিয়েছেন মহৎ উদ্দেশ্য নিয়ে। আমাদের উচিত পৃথিবীতে মহৎ কিছু করা, আমাদের জীবনের সার্থকতার প্রমাণ দেওয়া। শুধু যন্ত্রণার ঘোরে অস্থির হয়ে থাকার জন্য আমাদের জীবন নয়; বরং মহৎ উদ্দেশ্যের দিকে এগিয়ে যাওয়াই আমাদের জীবনের লক্ষ্য। এ কারণেই বলা হয়েছে— মানবের তরে আছে উচ্চ লক্ষ্য ।গউদ্দীপকের প্রথম দুই চরণে 'সুখ' কবিতার পরের কারণে নিজের ত্যাগ করার দিকটি ফুটে উঠেছে ।পৃথিবীতে মানুষ শুধু নিজের কথাই ভাবতে আসেনি। অন্যের কথা ভাবতে এবং মঙ্গল কামনা করাও মানুষের দায়িত্ব। যে এ দায়িত্ব পালন করে সেই প্রকৃত মানুষ। আর এর মাঝেই রয়েছে প্রকৃত সুখ।• উদ্দীপকের প্রথম দুই চরণে অন্যের সুখে সুখী হওয়া এবং অন্যের দুঃখে দুঃখ পাওয়ার কথা বলা হয়েছে। কারণ পৃথিবীতে নিজের সুখই সবকিছুর ঊর্ধ্বে নয়। বরং অন্যের সুখ ও অন্যের স্বার্থে নিজেকে বিলিয়ে দেওয়ার মাঝেই থাকে প্রকৃত সুখ। 'সুখ' কবিতায় অন্যের স্বার্থে নিজের স্বার্থ বিসর্জন দিয়ে সুখী হওয়ার কথা বলা হয়েছে। বলা হয়েছে অন্যের মঙ্গল করার মাঝেই রয়েছে প্রকৃত সুখ। এজন্য পরের কল্যাণে নিজের জীবন-মন সঁপে দেওয়ার কথা বলা হয়েছে। তাই বলা যায়, উদ্দীপকের প্রথম দুই চরণে 'সুখ' কবিতার পরের কারণে নিজের স্বার্থ ত্যাগ করার দিকটি ফুটে উঠেছে।ঘ“আমার ঘরের মাটির প্রদীপ আলোক দিবে সবে।” — উক্তিটি উদ্দীপক এবং ‘সুখ' কবিতার আলোকে যথার্থ ।• নিজেকে দিয়ে যদি অন্য কারও মঙ্গল সাধন সম্ভব না হয়, তাহলে সেই মানবজীবন বৃথা। মানবজীবন তখনই সার্থকতা পায়, যখন নিজেকে অন্যের সাহায্যে এগিয়ে দেওয়া যায়। তখনই কেবল একজন মানুষ প্রকৃত সুখ অনুভব করতে পারে।• নিজের ঘরের প্রদীপ থেকে অন্য সবাইকে আলো দেওয়া হলো নিজেকে সবার জন্য বিলিয়ে দেওয়া। নিজের মধ্যে যে আলো আছে, সৎ ও সাহায্যকারী সত্তা আছে, তা সবার মাঝে ছড়িয়ে দেওয়া। নিজের চারপাশের সব মানুষকে বিকশিত করা। উদ্দীপকের শেষ চরণ দ্বারা এদিকটিই বোঝানো হয়েছে। 'সুখ' কবিতার পরের কারণে নিজেকে বিলীন করে দিতে বলা হয়েছে। বলা হয়েছে এর মাঝেই প্রকৃত সুখ লুকিয়ে আছে, যা আর অন্য কোথাও নেই। কারণ মানুষ শুধু নিজেকে নিয়ে ব্যস্ত থাকতেই পৃথিবীতে আসেনি। অন্যের প্রতিও রয়েছে মানুষের অনেক দায়িত্ব ।• উদ্দীপকে নিজের ঘরের প্রদীপ থেকে অন্যকে আলো দেওয়ার মধ্য দিয়ে পরের জন্য নিজেকে বিলিয়ে দেওয়ার দিকটি প্রকাশিত হয়েছে। 'সুখ' কবিতায়ও নিজের স্বার্থ বিসর্জন দিয়ে পরের সুখে নিজেকে উৎসর্গ করা কথা বলা হয়েছে। তাই বলা যায়, 'আমার ঘরের মাটির প্রদীপ আলোক দিবে সবে' উক্তিটি উদ্দীপক ও 'সুখ' কবিতার আলোকে যথার্থ হয়েছে।

Explanation:


Sub-Questions:

================================================================================
Question #6 (ID: 681491)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সুমন ও নোমান পরস্পর বন্ধু। সুমনের বাবার মৃত্যুতে নোমান তাকে সার্বক্ষণিক সঙ্গ দিয়ে সান্ত্বনা দেয়। সাধ্যমতো সুমনকে সে আর্থিকভাবেও সাহায্য করে। সুমনের সমস্যাকে নোমান নিজের সমস্যাই মনে করে।

Options:
ক. 'সুখ' কবিতাটি কোন কাব্যগ্রন্থের অন্তর্ভুক্ত?
খ. সংসারকে সমর-অঙ্গন বলা হয়েছে কেন ?
গ. উদ্দীপকটি 'সুখ' কবিতার সাথে কীভাবে সাদৃশ্যপূর্ণ? ব্যাখ্যা কর।
ঘ. উদ্দীপকটি 'সুখ' কবিতার সামগ্রিক পরিচয় নয়। তোমার উত্তরের সপক্ষে যুক্তি উপস্থাপন কর


Correct Answer: 

Solution:
কসুখ' কবিতাটি 'আলো ও ছায়া' কাব্যগ্রন্থের অন্তর্ভুক্ত।খ• জীবনে সফলতা অর্জনের জন্য অনেক সংগ্রাম ও সংকট মোকাবিলা করতে হয় বলে সংসারকে সমর-অঙ্গন বলা হয়েছে।• সব মানুষই জীবনে সুখী হতে চায়। কিন্তু সুখ সহজে ধরা দেয় না। এর জন্য নানা সংকট মোকাবিলা করতে হয়। অনেক দুঃখ-যন্ত্রণা সহ্য করে, সংকট মোকাবিলা করে জীবনসংগ্রামে সফলতার মাধ্যমেই সুখ অর্জিত হয়। এ কারণেই সংসারকে সমর-অঙ্গন বলা হয়েছেন।গপরের কল্যাণ কামনার দিক থেকে উদ্দীপকটি 'সুখ' কবিতার সঙ্গে সাদৃশ্যপূর্ণ ।• অন্যের কল্যাণে নিজেকে নিবেদিত করার মাঝেই প্রকৃত সুখ। সুখে-দুঃখে সর্বাবস্থায় মানুষের পাশে থাকার মাঝেই মানবজীবনের সার্থকতা। এমন মানুষ সবার কাছেই সমাদৃত হন ।• উদ্দীপকের নোমানের মাঝে পরের কল্যাণে নিবেদিত হওয়ার দিকটি প্রকাশ পেয়েছে। বন্ধু সুমনের বাবার মৃত্যুতে সে তাকে সার্বক্ষণিক সঙ্গ দিয়েছে, সান্ত্বনা দিয়েছে। এমনকি নোমান বন্ধুর সমস্যাকে নিজের সমস্যা মনে করে আর্থিকভাবে সাহায্যও করেছে। 'সুখ' কবিতায়ও কবি পরের কল্যাণে নিজেকে সমর্পণ করে সুখী হওয়ার কথা ব্যক্ত করেছেন। কবি মনে করেন পরের দুঃখে-শোকে নিজেকে কল্যাণকামী হিসেবে পাশে রাখার মাঝেই প্রকৃত সুখ। আর এভাবেই উদ্দীপকটি 'সুখ' কবিতার সঙ্গে সাদৃশ্যপূর্ণ ।ঘউদ্দীপকটি 'সুখ' কবিতার সামগ্রিক পরিচয় নয়।— মন্তব্যটির সঙ্গে আমি একমত।• পৃথিবীতে সব মানুষই সুখী হতে চায়। কিছু মানুষ সুখের আশায় ধন-সম্পদের পরিমাণ বৃদ্ধি করেও সুখী হতে পারে না। কারণ পরের কল্যাণে নিবেদিত হওয়ার মাঝেই প্রকৃত সুখ।• 'সুখ' কবিতায় কবি মানুষের জীবনে প্রকৃত সুখের বিষয়টি তুলে ধরেছেন। জগতে যারা কেবল সুখ খোঁজে তারা জীবনে দুঃখ-যন্ত্রণা দেখে ভাবে মানুষের জীবন নিরর্থক। তবে কবির মতে, মানুষের এই ধারণা ভুল। জীবনের উদ্দেশ্য ও তাৎপর্য আরও বিস্তৃত, অনেক মহৎ। যারা নিজের সুখের কথা না ভেবে অন্যের সুখের জন্য নিজেকে উৎসর্গ করেন তারাই প্রকৃত সুখী। উদ্দীপকের নোমান বন্ধুর বাবার মৃত্যুতে সার্বক্ষণিক সঙ্গ দিয়ে তাকে সান্ত্বনা দিয়েছে। বন্ধুর সমস্যাকে নিজের সমস্যা মনে করে সাহায্যের হাত বাড়িয়ে দিয়েছে।• উদ্দীপকে 'সুখ' কবিতার কবির আহ্বান অন্যের দুঃখে-শোকে নিজেকে নিবেদিত করার বিষয়টি প্রকাশ পেয়েছে। কিন্তু 'সুখ' কবিতায় কবি বিস্তৃতভাবে মানুষের জীবনে সুখের বিষয়টি তুলে ধরেছেন। এই দৃষ্টিকোণ থেকে বলা যায়, উদ্দীপকটি 'সুখ' কবিতার সামগ্রিক পরিচয় নয়। তাই প্রশ্নোক্ত মন্তব্যটির সঙ্গে আমি একমত ।

Explanation:


Sub-Questions:

================================================================================
Question #7 (ID: 681488)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রণদাপ্রসাদ সাহা বাংলাদেশের বিখ্যাত সমাজসেবক এবং দানবীর ব্যক্তিত্ব ছিলেন। আর. পি. সাহা নামেই তিনি সমধিক পরিচিত ছিলেন। তিনি বাংলাদেশে মানসম্পন্ন হাসপাতাল, একাধিক শিক্ষা প্রতিষ্ঠান এবং গরিবদের কল্যাণার্থে ট্রাস্ট গঠন করেন। ১৯৭১ সালে পাকিস্তান সেনাবাহিনী কর্তৃক অপহূত হন। পরবর্তীতে তার আর কোনো খোঁজ পাওয়া যায়নি ।

Options:
ক. কবি কিসের বেশে যুদ্ধক্ষেত্রে যেতে বলেছেন?
খ. “সমর-অঙ্গন সংসার এই”- কবি একথা বলেছেন কেন?
গ. উদ্দীপকের রণদাপ্রসাদ সাহার মধ্যে 'সুখ' কবিতার কোন দিকটি প্রতিফলিত হয়েছে?— ব্যাখ্যা কর।
ঘ. “রণদাপ্রসাদ সাহার কাজে 'সুখ' কবিতার কবির প্রত্যাশাই ব্যক্ত হয়েছে।”— মূল্যায়ন কর।


Correct Answer: 

Solution:
ককবি বীরের বেশে যুদ্ধক্ষেত্রে যেতে বলেছেন।খসংসারে প্রতিনিয়ত নানা প্রতিকূলতার সম্মুখীন হতে হয় বলে কবি “সমর-অঙ্গন সংসার এই" কথাটি বলেছেন।নানা দুঃখ, যন্ত্রণা, সংকটে পরিপূর্ণ এই সংসার। এসব প্রতিকূল পরিস্থিতি মোকাবিলা করেই সংসারে টিকে থাকতে হয়। এই সংসার যেন ঠিক এক যুদ্ধক্ষেত্র। তাই কবি আলোচ্য কথাটি বলেছেন।গউদ্দীপকের রণদাপ্রসাদ সাহার মধ্যে 'সুখ' কবিতার অন্যের কল্যাণ কামনার বিষয়টি প্রতিফলিত হয়েছে।নিজেকে নিয়ে ব্যস্ত থাকার মধ্যে কোনো সার্থকতা নেই। যারা নিজের সুখ বিসর্জন দিয়ে অন্যের কল্যাণ সাধনায় মগ্ন থাকেন তারাই সফল- পৃথিবীর বুকে যুগে যুগে তারাই অক্ষয় স্মৃতি হয়ে বেঁচে থাকেন ।'সুখ' কবিতায় কবি বলেছেন, যে ব্যক্তি কেবল নিজেকে নিয়ে ভাবে সে আত্মকেন্দ্রিক, স্বার্থপর। আত্মকেন্দ্রিকতা, স্বার্থপরতার মধ্যে কোনো সুখ নেই। যে ব্যক্তি অন্যের সুখ-দুঃখের অংশীদার হয়ে ভালোবাসা, সেবা ও কল্যাণের মাধ্যমে জগতের মঙ্গল সাধন করেন তিনিই প্রকৃত সুখী। উদ্দীপকে রণদাপ্রসাদ সাহা এই প্রকৃত সুখের সন্ধান পেয়েছেন । তিনি সমাজের কল্যাণের জন্য ভেবেছেন, কাজ করেছেন, নিজেকে নিয়ে ব্যস্ত থাকেননি ।ঘউদ্দীপকের রণদাপ্রসাদ সাহার মধ্যে 'সুখ' কবিতার অন্যের কল্যাণ কামনার বিষয়টি প্রতিফলিত হয়েছে।নিজেকে নিয়ে ব্যস্ত থাকার মধ্যে কোনো সার্থকতা নেই। যারা নিজের সুখ বিসর্জন দিয়ে অন্যের কল্যাণ সাধনায় মগ্ন থাকেন তারাই সফল। পৃথিবীর বুকে যুগে যুগে তারাই অক্ষয় স্মৃতি হয়ে বেঁচে থাকেন ।'সুখ' কবিতায় কবি বলেছেন, যে ব্যক্তি কেবল নিজেকে নিয়ে ভাবে সে আত্মকেন্দ্রিক, স্বার্থপর। আত্মকেন্দ্রিকতা, স্বার্থপরতার মধ্যে কোনো সুখ নেই। যে ব্যক্তি অন্যের সুখ-দুঃখের অংশীদার হয়ে ভালোবাসা, সেবা ও কল্যাণের মাধ্যমে জগতের মঙ্গল সাধন করেন তিনিই প্রকৃত সুখী। উদ্দীপকে রণদাপ্রসাদ সাহা এই প্রকৃত সুখের সন্ধান পেয়েছেন । তিনি সমাজের কল্যাণের জন্য ভেবেছেন, কাজ করেছেন, নিজেকে নিয়ে ব্যস্ত থাকেননি।“রণদাপ্রসাদ সাহার কাজে 'সুখ' কবিতার কবির প্রত্যাশাই ব্যক্ত হয়েছে।” — মন্তব্যটি যথার্থ।মানুষ জন্ম নিলেই জীবনের সব দায়িত্ব শেষ হয়ে যায় না। বরং প্রতিনিয়ত জীবনকে সার্থক করে তোলার জন্য সংগ্রাম করতে হয়। ভালোবাসা, সেবা, পরার্থব্রতে নিজেকে নিয়োগ করে প্রকৃত মানুষ হয়ে উঠতে হয় । 'সুখ' কবিতায় কবি বলেছেন যে, এ সমাজে প্রত্যেকে একে অন্যের ওপর নির্ভরশীল। তাই কেবল নিজ স্বার্থে মগ্ন হলে চলে না। অন্যের কথাও ভাবতে হয়, অন্যের কল্যাণের জন্য, জগতের মঙ্গলের জন্য কাজ করতে হয়। উদ্দীপকের রণদাপ্রসাদ সাহার মধ্যে এই বিষয়গুলো লক্ষ করা যায়। তিনি সমাজের কল্যাণের জন্য বহু শিক্ষা প্রতিষ্ঠান, হাসপাতাল স্থাপন করেছেন। গরিবদের কল্যাণার্থে তিনি একটি ট্রাস্টও গঠন করেন।'সুখ' কবিতায় কবি প্রত্যাশা করেছেন যে, মানুষ আত্মকেন্দ্রিকতা বর্জন করে অন্যের কল্যাণে নিজেকে নিয়োজিত করবে। রণদাপ্রসাদ সাহার সমাজকল্যাণমূলক কাজে কবির প্রত্যাশার প্রতিফলন ঘটেছে। তাই বলা যায়, উদ্দীপকের রণদাপ্রসাদ সাহার কাজে 'সুখ' কবিতার কবির প্রত্যাশাই ব্যক্ত হয়েছে।

Explanation:


Sub-Questions:

================================================================================
Question #8 (ID: 681484)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পরিবার-পরিজন ছেড়ে দীর্ঘ ৫৭ বছর ধরে বাংলাদেশে জনসেবা দিয়ে আসা ব্রিটিশ নাগরিক লুসি হেলেন ফ্রান্সিস হন্টের ভিসা ফি মওকুফ করেছে সরকার। একই সঙ্গে আগামী ১৫ বছরের জন্য তাকে মাল্টিপল ভিসা দেওয়া হয়েছে। ফি মওকুফ করে ১৫ বছরের জন্য ভিসার মেয়াদ বাড়ানোয় সরকারের প্রতি কৃতজ্ঞতা প্রকাশ করেছেন ব্রিটিশ নাগরিক লুসি হল্ট। তিনি জানান, প্রতিবছর ডিসা নবায়নের জন্য তার ৩৮ হাজার টাকা খরচ হতো। ওই অঙ্ক জোগান দেওয়া তার পক্ষে সম্ভব হচ্ছিল না। বাংলাদেশ সরকার ফি মওকুফসহ ১৫ বছরের জন্য মাল্টিপল ভিসা দেওয়ায় তিনি আনন্দিত । এই দেশে চিরস্থায়ীভাবে থেকে যেতে পারবেন তিনি। উল্লেখ্য, ৫৭ বছর আগে অক্সফোর্ড মিশনের একজন কর্মী হিসেবে বাংলাদেশে এসেছিলেন লুসি। তখন থেকেই সেবার হাত বাড়িয়ে দিয়েছেন মানুষের প্রতি। মুক্তিযুদ্ধের সময় জীবনের মায়া ত্যাগ, করে যুদ্ধাহতদের সেবা করেছেন। দেশ স্বাধীনের পরও তিনি যাননি।

Options:
ক. অন্যের কারণে কবি কী করতে বলেছেন?
খ. “পরের কারণে মরণেও সুখ”- ব্যাখ্যা কর ।
গ. উদ্দীপকের লুসি হেলেন ফ্রান্সিস হন্টের কর্মকাণ্ডে 'সুখ' কবিতার কোন দিকটির মিল রয়েছে?
ঘ. “উদ্দীপকে প্রতিফলিত দিকটি 'সুখ' কবিতার কবির চেতনার সঙ্গে এক ও অভিন্ন।"- মন্তব্যটির যথার্থতা বিশ্লেষণ কর ।


Correct Answer: 

Solution:
ককবি অন্যের মঙ্গলে আত্মস্বার্থ ত্যাগ করতে বলেছেন।খআলোচ্য চরণের মাধ্যমে কবি বলতে চেয়েছেন, অন্যের জন্য আত্মত্যাগেই প্রকৃত সুখ বিদ্যমান ।মানুষ সামাজিক জীব। সেক্ষেত্রে একজন আরেকজনকে সাহায্য-সহযোগিতা না করলে সামাজিক বন্ধন ক্ষুণ্ণ হয়। মানুষের সেবা করার মাঝেই আছে প্রকৃত সুখ । অন্য মানুষকে সেবা করার মধ্য দিয়ে মানুষের আত্মতৃপ্তি ঘটে। অন্যের উপকার করতে গিয়ে নিজের জীবন ত্যাগ করার মাঝেই সুখ নিহিত। কবিতার চরণটির দ্বারা এ কথাই বলা হয়েছে ।গউদ্দীপকের লুসি হেলেন ফ্রান্সিস হন্টের কর্মকাণ্ডে 'সুখ' কবিতার পরার্থে নিজ স্বার্থ বিলিয়ে দেওয়ার দিকটির মিল রয়েছে।মানবজীবনের সার্থকতা নিজেকে নিয়ে ব্যস্ত থাকার মাঝে নেই । নিজের সুখ বিসর্জন দিয়ে মানুষের কল্যাণে কাজ করার মাঝেই রয়েছে মানুষের সফলতা।উদ্দীপকের ব্রিটিশ নাগরিক লুসি হেলেন ফ্রান্সিস হন্টের কর্মকাণ্ডে পরার্থে নিবেদিত হওয়ার বিষয়টি প্রকাশ পেয়েছে। তিনি নিজের স্বার্থ ত্যাগ করে দীর্ঘ ৫৭ বছর ধরে বাংলাদেশের মানুষের সেবা করেছেন। মানবসেবী লুসি মুক্তিযুদ্ধের সময় জীবনের মায়া ত্যাগ করে বাংলাদেশের যুদ্ধাহত মানুষের সেবা করেছেন। অন্যের উপকারের মধ্য দিয়েই তিনি খুঁজে নিয়েছিলেন জীবনের সুখ। 'সুখ' কবিতায়ও কবি অন্যের কল্যাণে নিজের স্বার্থ বলি দেওয়ার কথা বলেছেন। অন্যের উপকারে নিজের জীবন বিলিয়ে দেওয়ার মাঝেই রয়েছে জীবনের প্রকৃত সুখ। উদ্দীপকের লুসির পরার্থে নিজ স্বার্থ বিলিয়ে দেওয়ার সঙ্গে 'সুখ' কবিতার পরের কারণে নিজের সুখ বিসর্জন দেওয়ার দিকটির মিল রয়েছে।ঘ“উদ্দীপকে প্রতিফলিত দিকটি 'সুখ' কবিতার কবির চেতনার সঙ্গে এক ও অভিন্ন।” — মন্তব্যটি যথার্থ ।মানুষের জীবনে নিজের সুখ বাস্তবায়নের মাঝে প্রকৃত সুখ নিহিত থাকে না। অপরের জন্য স্বার্থ ত্যাগ করে কাজ করার মাঝেই রয়েছে জীবনের সার্থকতা। ভালোবাসা ও সেবা দিয়ে পরার্থে নিজেকে নিবেদিত করার মাধ্যমেই মানুষ পায় সবার গ্রহণযোগ্যতা ।'সুখ' কবিতায় কবি নিজের স্বার্থে নিমগ্ন না থেকে পরের কল্যাণে কাজ করার কথা ব্যক্ত করেছেন। কবি বলেন সমাজের প্রতিটি মানুষ একে অন্যের ওপর নির্ভরশীল। তাই শুধু নিজের জন্য নয়, কাজ করতে হবে অন্যের জন্য, জগতের মঙ্গলের জন্য। নিজের স্বার্থ ত্যাগ করে অন্যের কল্যাণে জীবন বিলিয়ে দেওয়ার মাঝেই রয়েছে প্রকৃত সুখ। উদ্দীপকের মানবসেবী ব্রিটিশ নাগরিক লুসির কর্মকাণ্ডে অন্যের কল্যাণে কাজ করার বিষয়টি প্রতিফলিত হয়েছে। তিনি পরিবার-পরিজন ছেড়ে দীর্ঘ ৫৭ বছর ধরে বাংলাদেশের মানুষের সেবার মাঝেই জীবনের সুখ খুঁজেছেন। মুক্তিযুদ্ধের সময় মানুষের কল্যাণে বাড়িয়ে দিয়েছেন সেবার হাত ।উদ্দীপকের লুসির মাঝেই তিনি সুখের সন্ধান পেয়েছেন। ‘সুখ’ কবিতায় কবিও প্রত্যাশা করেছেন মানুষ যেন নিজের সুখের দিকে না তাকিয়ে অন্যের কল্যাণে নিজেকে নিয়োজিত করে। এদিক থেকে কবির চেতনার সঙ্গে উদ্দীপকে প্রতিফলিত দিকটি এক ও অভিন্ন। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

