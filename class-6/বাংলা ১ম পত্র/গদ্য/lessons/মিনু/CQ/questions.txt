================================================================================
Question #1 (ID: 682589)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বন্যা সারা সকাল মিসেস সালমার বাসায় কাজ করে, তাকে খালাম্মা বলে ডাকে। সে মিসেস সালমার যাবতীয় কাজে সাহায্য করার চেষ্টা করে। দিবা শাখার একটি স্কুলেও সে পড়ে। পড়ালেখায় সে পিছিয়ে নেই। শুধু প্রকৃতির কোনো কিছুর সঙ্গে তার সখ্য গড়ে ওঠে নি; সে সময়ই বা তার কোথায়? তার নিজের জীবন আর কাজ নিয়েই সে ব্যস্ত। প্রকৃতিতে নয়, নিজের কাজেই সে শান্তি খুঁজে পায়। বন্যা তার কাজ দিয়ে, কথা দিয়ে মিসেস সালমাকে এমন করে নিয়েছে যে মিসেস সালমাও বন্যাকে, পরিবারের অন্য সদস্যের মতোই মনে করে।

Options:
ক. মিনু কার বাড়িতে থাকত?
খ. ষষ্ঠ ইন্দ্রিয় বলতে কী বোঝানো হয়েছে?
গ. অবস্থানগত দিক থেকে উদ্দীপকের বন্যা ও মিনুর মধ্যে যে বৈসাদৃশ্য লক্ষ করা যায়— তা ব্যাখ্যা কর।
ঘ. 'বন্যার শিক্ষা ছিল প্রাতিষ্ঠানিক, আর প্রকৃতি হচ্ছে মিনুর পাঠশালা'— কথাটি বিশ্লেষণ কর।


Correct Answer: 

Solution:
কমিনু তার এক দূরসম্পর্কের পিসিমার বাড়িতে থাকত।খষষ্ঠ ইন্দ্রিয় বলতে চোখ, কান, নাক, জিভ ও ত্বকের বাইরে মানুষের তীক্ষ্ণ অনুভূতিশক্তিকে বোঝানো হয়েছে। ছোট মেয়ে মিনু বোবা ও বধির। চিৎকার করে বললে সে কথা শুনতে পায়। ঠোঁট নাড়া আর মুখের ভাব দেখেই সব বুঝতে পারে সে। মিনু তীক্ষ্ণ অনুভূতিশক্তি দিয়ে এমন সব জিনিস বুঝতে পারে, এমন সব জিনিস সৃষ্টি করে যা সাধারণের দ্বারা কষ্টসাধ্য। মিনুর এ অনুভূতিশক্তিকেই ষষ্ঠ ইন্দ্রিয় হিসেবে বোঝানো হয়েছে।গঅবস্থানগত দিক থেকে উদ্দীপকের বন্যা ও মিনুর মধ্যে বৈসাদৃশ্য লক্ষ করা যায়। পৃথিবীতে ভালো-মন্দ দু'রকম মানুষেরই সংমিশ্রণ রয়েছে। ভালো মনের মানুষ পরকেও আপন করে নেয়। আবার মন্দ মনের মানুষ আপনকেও সহজেই পর করে দেয়। উদ্দীপকের বন্যা মিসেস সালমার বাসায় কাজ করে। সালমা তার আত্মীয় নয়, কিন্তু বন্যাকে স্কুলে পড়াশোনার সুযোগ তৈরি করে দিয়েছে। এছাড়া বন্যার গুণে তিনি তাকে পরিবারের একজন সদস্য মনে করেন। অন্যদিকে 'মিনু' গল্পের মিনু তার দূরসম্পর্কের পিসিমার বাড়িতে থাকলেও তাকে নানা রকম কাজ করতে হয়। সেখানে বন্যার মতো মিনু পড়াশোনার সুযোগ পায়নি। অবস্থানগত কারণে বন্যা বেশি সুযোগ-সুবিধা পায় আর মিনু বঞ্চনার শিকার হয়— এই বৈসাদৃশ্যই মূল পার্থক্য।ঘ“বন্যার শিক্ষা ছিল প্রাতিষ্ঠানিক, আর প্রকৃতি হচ্ছে মিনুর পাঠশালা”— মন্তব্যটি যথার্থ। শিক্ষা মানবজীবনের অপরিহার্য সম্পদ। শিক্ষাগ্রহণ মানুষের জন্মগত অধিকার। প্রাতিষ্ঠানিক শিক্ষার বাইরেও বিভিন্ন মাধ্যম থেকে মানুষ শিক্ষাগ্রহণ করে এবং সেটাকে সে তার যাপিত জীবনে বিভিন্নভাবে ব্যবহার করে। উদ্দীপকের বন্যা এবং 'মিনু' গল্পের মিনুর শিক্ষাগ্রহণের ক্ষেত্রের পার্থক্য রয়েছে। বন্যা সারা সকাল মিসেস সালমার বাসায় কাজ করে দিবা শাখার স্কুলে পড়ালেখা করে। সে প্রাতিষ্ঠানিক শিক্ষার সুযোগ পেলেও বাইরের জগতের শিক্ষা পায়নি। অপরপক্ষে মিনু প্রাতিষ্ঠানিক শিক্ষা না পেলেও প্রকৃতির কাছ থেকে শিক্ষা গ্রহণ করেছে। 'মিনু' বাকপ্রতিবন্ধী হলেও তার তীক্ষ্ণ অনুভূতিশক্তি রয়েছে। সেও অন্যের বাড়িতে কাজ করে। প্রকৃতি তার শিক্ষা গ্রহণের পাঠশালা। উদ্দীপকের বন্যার মতো মিনুর বন্ধুত্ব না হলেও প্রকৃতির মাঝে সে শিক্ষা ও সাহচর্য খুঁজে নেয়। তাই মন্তব্যটি যথার্থ।

Explanation:


Sub-Questions:

================================================================================
Question #2 (ID: 682593)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সাত বছরের মেয়েটাকে দুনিয়ায় ফেলে রেখে মা গেল মারা। কষ্ট ঘোচাবে ভেবে নতুন বৌ ঘরে আনে কৃষক। স্যা অকারণেই গাল দেয় আর হাত তোলে মেয়ের গায়ে। অবসর নেই। সারাদিন কেবল ফরমাস খাটায় সত্মা। মেয়ের পেটে ভাত কেন, এক কণা খুদও পড়েনি সারাদিন। আপন মাকে মনে পড়ে ওর।

Options:
ক. বনফুলের প্রকৃত নাম কী ?
খ. শুকতারাকে মিনুর সই বলার কারণ কী? বুঝিয়ে লেখ।
গ. উদ্দীপকের মেয়েটির সঙ্গে 'মিনু' গল্পের কার মিল রয়েছে?
ঘ. অমানবিকতার দিক থেকে উদ্দীপকের স্যা ও ‘মিনু’ গল্পের যোগেন বসাক সমান্তরাল মন্তব্যটি বিশ্লেষণ কর।


Correct Answer: 

Solution:
কবনফুলের প্রকৃত নাম বলাইচাঁদ মুখোপাধ্যায়।খশুকতারা মিনুর মতোই খুব ভোরে জেগে ওঠে বলে সে শুকতারাকে সই বলেছে। পিতৃ-মাতৃহীন মিনু দূরসম্পর্কের পিসিমার বাড়িতে থাকে। বাড়ির সমস্ত কাজকর্ম সে একাই করে। তাই প্রতিদিন ভোরে মিনুকে ঘুম থেকে উঠতে হয়। এরপর প্রথম সাক্ষাৎ ঘটে শুকতারার সাথে। সে মনে করে শুকতারাও হয়তো তার মতোই কয়লা ভাঙার কাজের জন্য ঘুম থেকে জেগে উঠেছে। মিনু এ কারণেই শুকতারাকে সই বলেছে।গউদ্দীপকের মেয়েটির সঙ্গে 'মিনু' গল্পের মিনুর মিল রয়েছে। একজন শিশুর কাছে বাবা-মা পৃথিবীর সবচেয়ে গুরুত্বপূর্ণ ব্যক্তি। পৃথিবীতে বাবা-মা না থাকলে একজন সন্তান অসহায় হয়ে পড়ে। তারা একা একা জীবনযুদ্ধে লিপ্ত হয়। উদ্দীপকের মেয়েটির বয়স সাত বছর। তার মা নেই। বাবা দ্বিতীয় বিয়ে করে ঘরে তার সত্মা নিয়ে আসে। সত্মা মেয়েটিকে অকারণে গাল দেয়। গায়ে হাতও তোলে। তার কোনো অবসর নেই। সারা দিন কেবল ফরমাশ খাটে। সারা দিন না খেয়েও থাকে। তার মাকে খুব মনে পড়ে। উদ্দীপকের মেয়েটির মতো ‘মিনু’ গল্পের মিনুও অসহায়। তার বয়স দশ বছর। তার বাবা-মা নেই। দূরসম্পর্কের পিসির বাড়িতে সে পেটে-ভাতে থাকে। বাড়ির সব কাজ নিজের হাতে করে। তাই বলা যায় যে, অসহায়ত্ব ও অবস্থাগত দিক থেকে উদ্দীপকের মেয়েটির সঙ্গে 'মিনু' গল্পের মিনুর মিল রয়েছে।ঘ“অমানবিকতার দিক থেকে উদ্দীপকের সত্মা ও 'মিনু' গল্পের যোগেন বসাক সমান্তরাল — মন্তব্যটি যথার্থ।” মানুষের একমাত্র শান্তির আশ্রয় তার পরিবার। কিন্তু অনেক সময় পিতা-মাতার অনুপস্থিতিতে তা অসহনীয় হয়ে ওঠে। প্রতিকূল পরিবেশে তাদের নানা ধরনের কষ্টকর অবস্থার সম্মুখীন হতে হয়। উদ্দীপকে মা-মরা মেয়েটি তার সৎমায়ের হাতে নির্যাতনের শিকার হয়। সত্মা মেয়েটিকে ভালো করে খেতে দেয় না। তার গায়ে হাত তোলে এবং অকারণে গালাগালি করে। 'মিনু' গল্পের যোগেন বসাক মিনুকে আশ্রয় দেয়। কিন্তু তার বিনিময়ে বাপ-মা মরা মেয়েটিকে দিয়ে বাড়ির সব কাজ করিয়ে নেয়। এককথায় মিনুকে দিয়ে চাকরানির কাজ করায়। অসহায় মিনুও মুখ বুঝে সব কাজ করে। উদ্দীপকের সত্যা ও ‘মিনু' গল্পের যোগেন বসাক উভয়েই অমানবিক ও নিষ্ঠুর। তারা মিনু ও অসহায় মেয়েটির অসহায়ত্বের সুযোগ নেয়। তারা চিন্তা ও চেতনায় এক। তাই বলা যায় যে, মন্তব্যটি যথার্থ।

Explanation:


Sub-Questions:

================================================================================
Question #3 (ID: 682597)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মিছিলে পা মিলিয়ে সেও চলেছে শহিদ মিনারে ফুল দিতে। সবার সঙ্গে গলা মিলিয়ে গেয়ে চলেছে— আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি? কিন্তু তার গলা দিয়ে কথা তো ফোটে না, শুধু শব্দ হয় আঁ আঁ আঁ আঁ। আসলে কথা ফুটবে কী করে? লখা যে জন্মবোবা। বাংলা বুলি তার মুখে ফুটতে পায় না।

Options:
ক. মিনু কিসের সঙ্গে সুসম্পর্ক গড়ে তোলে?
খ. ‘মহৎ হয়ে সুবিধাই হয়েছে যোগেন বসাকের’— ব্যাখ্যা কর।
গ. উদ্দীপকের লখা এবং 'মিনু' গল্পের মিনুর সাদৃশ্য আলোচনা কর।
ঘ. “উদ্দীপকের লখা মিনু' গল্পের মিনুর কথা স্মরণ করিয়ে দিলেও গল্পের সামগ্রিক দিক উদ্দীপকে অনুপস্থিত।”– বিশ্লেষণ কর।


Correct Answer: 

Solution:
কমিনু প্রকৃতির সঙ্গে সুসম্পর্ক গড়ে তোলে।খ‘মহৎ হয়ে সুবিধাই হয়েছে যোগেন বসাকের’— উক্তিটি দ্বারা সুবিধাভোগী যোগেন বসাকের মুখোশ উন্মোচন করা হয়েছে। যোগেন বসাক মিনুর পিসেমশাই। মিনু মাকে হারানোর পর এ বাড়িতে চলে আসে। লোকে মনে করে যোগেন বসাক মিনুকে আশ্রয় দিয়ে মহৎ কাজ করেছে। কিন্তু সুবিধাভোগী যোগেন বসাক মহৎ উদ্দেশ্যে মিনুকে আশ্রয় দেয়নি। সারাদিন খাটানোর জন্যই মূলত আশ্রয় দিয়েছে। আলোচ্য উক্তিটি এটাই প্রকাশ করে।গকথা বলতে না পারার দিক থেকে উদ্দীপকের লখা এবং ‘মিনু’ গল্পের মিনুর সাদৃশ্য রয়েছে। এই পৃথিবীতে বিচিত্র রকমের মানুষ বসবাস করে। কেউ সুস্থ, কেউবা পুরো সুস্থ নয়। যারা কথা বলতে পারে না, তাদের প্রতি সহযোগিতার হাত বাড়িয়ে দেওয়া আমাদের কর্তব্য। উদ্দীপকে বাকপ্রতিবন্ধী কিশোর লখার কথা বলা হয়েছে। প্রভাতফেরির মিছিলে সেও মানুষের সঙ্গে পা মিলিয়ে শহিদ মিনারে ফুল দিতে যায়। কিন্তু সবার সঙ্গে গলা মিলিয়ে সে গান গাইতে পারে না। লখা কথা বলবে কী করে, সে যে জন্ম থেকেই বোবা। ‘মিনু’ গল্পের ছোট্ট মেয়ে মিনুও বাকপ্রতিবন্ধী। বাবা-মা হারা মেয়ে মিনু কথা বলতে পারে না। দূরসম্পর্কের এক পিসিমার বাড়িতে অনেক কষ্ট করে তাকে থাকতে হয়। কথা না বলতে পারার কষ্ট মিনু প্রকৃতির সঙ্গে ভাগ করে নেয়। তাই বলা যায়, উদ্দীপকের লখা এবং আলোচ্য গল্পের মিনু উভয়ই বাকপ্রতিবন্ধী। আর এ দিক থেকেই উভয়ের মধ্যে সাদৃশ্য পরিলক্ষিত হয়েছে।ঘ“উদ্দীপকের লখা 'মিনু' গল্পের মিনুর কথা স্মরণ করিয়ে দিলেও গল্পের সামগ্রিক দিক উদ্দীপকে অনুপস্থিত”— মন্তব্যটি যথার্থ। আমাদের সমাজে শারীরিকভাবে প্রতিবন্ধী শিশু-কিশোরদের দুঃখ-কষ্টের সীমা-পরিসীমা থাকে না। প্রত্যেক মানুষের উচিত তাদের প্রতি সহানুভূতিশীল হওয়া। 'মিনু' গল্পের মিনু বাক ও শ্রবণপ্রতিবন্ধী। বাবা-মা না থাকায় তার জীবনে নেমে আসে দুর্বিষহ কষ্ট। দূরসম্পর্কের পিসিমার বাড়িতে কষ্ট করে থাকলেও মিনু নিজের জীবনকে তুচ্ছ মনে করে না। কথা না বলতে পারার কষ্ট সে প্রকৃতির সঙ্গে মিতালি পাতিয়ে দূর করতে চেয়েছে। উদ্দীপকেও বাকপ্রতিবন্ধী কিশোর লখার কথা বলা হয়েছে। লখা কথা বলতে না পারলেও সবার সঙ্গে পা মিলিয়ে শহিদ মিনারে ফুল দিতে যায়। উদ্দীপকে 'মিনু' গল্পের সঙ্গে মিল রেখে বাকপ্রতিবন্ধী কিশোর লখার অস্ফুট আর্তনাদের কথা বলা হয়েছে। জন্ম থেকে বোবা লখার মুখে কথা ফোটে না। ‘মিনু’ গল্পের মিনুও কথা বলতে পারে না। কিন্তু এই বিষয়টি ছাড়াও আলোচ্য গল্পে বাবা-মা হারা মিনুর কষ্ট, প্রকৃতির সঙ্গে তার একাত্মতা এবং পিতার জন্য অপেক্ষায় থাকা তার মনঃকষ্টের বর্ণনা রয়েছে। এই দৃষ্টিকোণ থেকে বলা যায়, উদ্দীপকের লখা 'মিনু' গল্পের মিনুর কথা স্মরণ করিয়ে দিলেও গল্পের সামগ্রিক দিক উদ্দীপকে অনুপস্থিত রয়েছে। সুতরাং প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 682599)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কিশোরী সুভার প্রতি লেখকের হৃদয় নিংড়ানো ভালোবাসা ও মমত্ববোধে গল্পটি অমর হয়ে আছে। সুভা কথা বলতে পারে না। মা মনে করেন, এ-তার নিয়তির দোষ, কিন্তু বাবা তাকে ভালোবাসেন। আর কেউ তার সঙ্গে মেশে না— খেলে না। কিন্তু তার বিশাল একটি আশ্রয়ের জগৎ আছে। যারা কথা বলতে পারে না সেই পোষা প্রাণীদের কাছে সে মুখর। তাদের সে খুবই কাছের জন। আর বিপুল নির্বাক প্রকৃতির কাছে সে পায় মুক্তির আনন্দ। রবীন্দ্রনাথ ঠাকুর মূলত প্রতিবন্ধী মানুষের আশ্রয়ের জন্য একটি জগৎ তৈরি করেছেন এবং সেই সঙ্গে তাদের প্রতি আমাদের মমত্ববোধের উন্মেষ ঘটাতে চেয়েছেন।

Options:
ক. আগুনের লাল আভাকে মিনুর কী মনে হয়?
খ. কেন মিনুর সব কথা শোনার দরকার হয় না? ব্যাখ্যা কর।
গ. উদ্দীপকের সুভার সঙ্গে 'মিনু' গল্পের কার মিল খুঁজে পাওয়া যায়? ব্যাখ্যা কর।
ঘ. “উদ্দীপকের ভাবার্থে 'মিনু' গল্পের উদ্দেশ্য ও স্থূলভাব প্রকাশ পেয়েছে।” — মন্তব্যটি বিশ্লেষণ কর।


Correct Answer: 

Solution:
কআগুনের লালা আভাকে মিনুর রাক্ষসী মনে হয়।খমিনু ঠোঁট নাড়া ও মুখের ভাব দেখেই সব বুঝে যায় বলে তার সব কথা শোনার দরকার হয় না। মিনু জন্ম থেকেই বোবা। সে কথা বলতে পারে না এবং শুনতেও পায় না। কিন্তু চেঁচিয়ে কথা বললে সে শুনতে পায়। আবার অনেক সময় তার পুরো কথা শোনার দরকার হয় না, কারণ সে মানুষের ঠোঁট নাড়ানো দেখে সব বুঝতে পারে। এছাড়াও সে তার ষষ্ঠ ইন্দ্রিয়ের মাধ্যমেও অনেক কিছু কল্পনা করে নেয়। এ কারণে মিনুর সব কথা শোনার দরকার হয় না।গবাকপ্রতিবন্ধিতার দিক থেকে উদ্দীপকের সুভার সঙ্গে 'মিনু' গল্পের মিনুর মিল খুঁজে পাওয়া যায়। পৃথিবীতে যারা শারীরিক সীমাবদ্ধতা নিয়ে জন্ম নেয় তারা প্রায়ই সমাজে অবহেলার শিকার হয়। কিন্তু তাদের অক্ষমতার জন্য তো তারা দায়ী নয়। তাই শারীরিক প্রতিবন্ধীদের প্রতি আমাদের যত্নশীল ও সহমর্মী হওয়া উচিত। 'মিনু' গল্পের মিনু শারীরিক প্রতিবন্ধী। সে কথা বলতে পারে না। বাক ও শ্রবণপ্রতিবন্ধী মিনু সবার অবহেলার শিকার হয়। সে দূরসম্পর্কের এক পিসিমার বাড়িতে আশ্রিত। কথা বলতে না পারায় সে সেখানে সারা দিন নীরবে কাজ করে যায়। উদ্দীপকেও বাকপ্রতিবন্ধী সুভার কথা বলা হয়েছে। সুভা কথা বলতে না পারার কারণে কেউ তার সঙ্গে মেশে না, খেলে না। তাই বলা যায়, কথা বলতে না পারার দিক থেকে উদ্দীপকের সুভার সঙ্গে 'মিনু' গল্পের মিনুর মিল খুঁজে পাওয়া যায়।ঘ“উদ্দীপকের ভাবার্থে 'মিনু' গল্পের উদ্দেশ্য ও মূলভাব প্রকাশ পেয়েছে”— মন্তব্যটি যথার্থ। আমাদের সমাজে শারীরিক প্রতিবন্ধীরা প্রায়ই অবহেলিত হয়। শারীরিক ত্রুটির কারণে তারা সমাজের অন্য সব স্বাভাবিক মানুষের কাছে হেয় প্রতিপন্ন হয়। আমাদের উচিত তাদের প্রতি সহানুভূতিশীল হওয়া। উদ্দীপকের ভাবার্থে বাকপ্রতিবন্ধী এক কিশোরীর প্রতি ভালোবাসার বিষয়টি প্রকাশ পেয়েছে। কথা বলতে পারে না বলে কেউ তার সঙ্গে মেশে না, খেলে না। তবে বাবা তাকে ভালোবাসেন। মূলত লেখক বাকপ্রতিবন্ধী মানুষের প্রতি আমাদের মমত্ববোধের উন্মেষ ঘটাতে চেয়েছেন। ‘মিনু’ গল্পেও লেখক শারীরিক প্রতিবন্ধী মানুষের প্রতি সহানুভূতিশীল দৃষ্টিভঙ্গির পরিচয় দিয়েছেন। বাকপ্রতিবন্ধী মিনু কথা বলতে পারে না। দূরসম্পর্কীয় এক পিসিমার বাড়িতে তাকে অনেক কষ্ট করতে হয়। 'মিনু' গল্পে অসহায় মিনুর দুঃখ-কষ্ট বর্ণনার মধ্য দিয়ে লেখক বিশেষ চাহিদাসম্পন্ন মানুষের প্রতি মমত্ববোধ ও সহানুভূতির প্রয়োজনীয়তার দিকটি তুলে ধরেছেন। উদ্দীপকেও লেখক বাকপ্রতিবন্ধী মানুষের প্রতি আমাদের ভালোবাসা ও মমত্ববোধের উন্মেষ ঘটাতে চেয়েছেন। তাই বলা যায়, উদ্দীপকের ভাবার্থে ‘মিনু’ গল্পের উদ্দেশ্য ও মূলভাবের দিকটি প্রকাশ পেয়েছে। এই দৃষ্টিকোণ থেকে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 682601)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জন্মগতভাবে শারীরিক প্রতিবন্ধী ফজলুর রহমান। দুটি হাত ও একটি পা নেই। এক পা দিয়ে লাফিয়ে লাফিয়ে চলাফেরা করতে হয়। তবুও থেমে নেই ফজলুর। প্রবল ইচ্ছাশক্তির মাধ্যমে প্রতিবন্ধকতাকে হার মানিয়ে এগিয়ে যাচ্ছে। পা দিয়ে লিখে পিএসসিতে ২.১৭ ও জেএসসিতে ৩.৭৫ গ্রেড পেয়ে উত্তীর্ণ হয়েছে। বর্তমানে সিরাজগঞ্জের বেলকুচির মিটুয়ানী উচ্চ মাধ্যমিক বিদ্যালয়ে নবম শ্রেণিতে পড়ছে। ফজলুরের বাবা সাহেব আলী দিনমজুর। বাড়ি বেলকুচি উপজেলার গোপালপুর গ্রামে। প্রতিদিন তিন কিলোমিটার দূরে স্কুলে এক পা দিয়ে লাফিয়ে লাফিয়ে যাতায়াত করতে হয় ফজলুরকে।

Options:
ক. মিনুর হাতুড়ির নাম কী ?
খ. শুকতারাকে মিনু সই মনে করে কেন?
গ. উদ্দীপকের ফজলুর এবং 'মিনু' গল্পের মিনুর অমিল কোথায়?
ঘ. “উদ্দীপক ও ‘মিনু' গল্পের মধ্যে অমিল থাকলেও গল্পের উদ্দেশ্য ও মূলভাব এক।” — মন্তব্যটি যাচাই কর।


Correct Answer: 

Solution:
কমিনুর হাতুড়ির নাম গদাই।খশুকতারা মিনুর মতোই খুব ভোরে জেগে ওঠে বলে সে শুকতারাকে সই মনে করে। পিতৃ-মাতৃহীন মিনু দূরসম্পর্কের পিসিমার বাড়িতে আশ্রিত। বাড়ির সমস্ত কাজকর্ম সে একাই করে। তাই প্রতিদিন ভোরে মিনুকে ঘুম থেকে উঠতে হয়। এরপর তার প্রথম সাক্ষাৎ ঘটে শুকতারার সাথে। সে মনে করে শুকতারাও হয়তো তার মতোই কয়লা ভাঙার কাজের জন্য ঘুম থেকে জেগে উঠেছে। মিনু এ কারণেই শুকতারাকে সই মনে করে।গউদ্দীপকের ফজলুর এবং ‘মিনু’ গল্পের মিনুর জীবনের পথচলার দিক থেকে অমিল দেখা যায়। শারীরিক প্রতিবন্ধী হওয়া সত্ত্বেও দেখা যায় যে, অনেকেই পড়ালেখা করে নিজেদের সামনে এগিয়ে নিয়ে যাওয়ার চেষ্টা করছে। সমাজের সব স্তরের মানুষের উচিত এদের পাশে দাঁড়ানো। উদ্দীপকের ফজলুর প্রবল ইচ্ছাশক্তি দিয়ে নিজেকে তুলে ধরেছে সবার সামনে। সে দুই হাত ও এক পা না থাকা সত্ত্বেও পা দিয়ে লিখে পিএসসি ও জেএসসিতে উত্তীর্ণ হয়েছে। সে এগিয়ে চলার মাধ্যম হিসেবে শিক্ষাকে গ্রহণ করেছে। কিন্তু মিনু তা করেনি। মিনু সেই সুযোগটুকুও পায়নি কারণ সে অন্যের বাড়িতে আশ্রিত। তাই সে এগিয়ে চলার মাধ্যম হিসেবে ব্যবহার করেছে তার ষষ্ঠ ইন্দ্রিয়কে। আর তৈরি করেছে নিজের আলাদা জগৎ। তাই বলা যায়, ফজলুর ও মিনুর জীবনের পথচলার দিক থেকে অমিল রয়েছে।ঘ“উদ্দীপক এবং 'মিনু' গল্পের মধ্যে অমিল থাকলেও গল্পের উদ্দেশ্য ও মূলভাব এক।” — মন্তব্যটি যথার্থ। সব মানুষের জীবনের গতি এক নয়। সবাই যার যার জায়গায় নিজেদের মতো করে জীবনের সংগ্রাম করে। সবার অবস্থান পৃথিবীতে সমান নয়। তাই প্রত্যেকের জায়গা থেকে প্রত্যেকের সংগ্রাম শ্রদ্ধা ও সম্মানের দাবিদার। উদ্দীপকে ফজলুর দুই হাত ও এক পা না থাকা সত্ত্বেও এক পায়ে লাফিয়ে লাফিয়ে স্কুলে যায়। এমনকি সে পা দিয়ে লিখে পিএসসি ও জেএসসিতে উত্তীর্ণ হয়েছে। এত প্রতিবন্ধকতা থাকা সত্ত্বেও সে তার সংগ্রাম চালিয়ে গেছে। 'মিনু' গল্পের মিনু কথা বলতে পারে না এবং কানেও শুনতে পায় না। কিন্তু এরপরও সে বাড়ির সব কাজ করে। সে অন্যের ঠোঁট নাড়ানো দেখেই সব কথা বুঝে নিতে পারে। ষষ্ঠ ইন্দ্রিয় ব্যবহার করে সে তার মনের মতো জগৎ তৈরি করে নিয়েছে। ফজলুরের এবং মিনুর পথচলার মাঝে পার্থক্য থাকলেও উদ্দীপক এবং 'মিনু' গল্পের মূলভাব এক। কারণ তারা নিজ নিজ জায়গায় নিজেদের মতো করে সংগ্রাম চালিয়ে গেছে। সংগ্রামের পথটা আলাদা হলেও তারা নিজ নিজ অবস্থান অনুযায়ী নিজেদেরকে গোছানোর চেষ্টা করেছে। তাই বলা যায়, উদ্দীপক এবং গল্পের মূল বিষয় এক। কারণ দুটি জায়গাতেই প্রতিবন্ধীদের জীবনসংগ্রাম ফুটে উঠেছে।

Explanation:


Sub-Questions:

================================================================================
Question #6 (ID: 682604)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“মৌমাছি, মৌমাছি কোথা যাও নাচি নাচি দাঁড়াও না একবার ভাই ওই ফুল ফোটে বনে যাই মধু আহরণে দাঁড়াবার সময় তো নাই ।”

Options:
ক. মিনু কাদের ওপর হাতুড়ি চালিয়ে তৃপ্ত হয়?
খ. 'শানু' শব্দটি দ্বারা কী বোঝানো হয়েছে?
গ. উদ্দীপকের মৌমাছির মাঝে 'মিনু' গল্পের মিনু চরিত্রের কোন দিকটি ফুটে উঠেছে? ব্যাখ্যা কর।
ঘ. “মিনু' গল্পের মিনু এবং উদ্দীপকের মৌমাছি উভয়েই অত্যন্ত পরিশ্রমী হলেও পরিশ্রম করার ক্ষেত্রে দুইয়ের মাঝে ভিন্নতা রয়েছে।”– মন্তব্যটি বিশ্লেষণ কর।


Correct Answer: 

Solution:
কমিনু তার শত্রু কয়লাগুলোর ওপর হাতুড়ি চালিয়ে তৃপ্ত হয়।খ‘শানু’ শব্দটি দ্বারা কয়লা ভাঙার পাথরকে বোঝানো হয়েছে। মিনু প্রতিদিন কাজ করার জন্য ভোর ৪টায় ঘুম থেকে ওঠে। সে দিনের প্রথম কাজ হিসেবে চুলা ধরানোর জ্বালানি কয়লা ভাঙার কাজ শুরু করে। কয়লাগুলোকে সে তার শত্রু মনে করে পাথরের উপর রেখে প্রচণ্ড আঘাতে তা ভাঙতে থাকে। এ পাথরটি শানের মতো শক্ত। এজন্য এটিকেই মিনু নাম দেয় শানু।গউদ্দীপকের মৌমাছির মাঝে 'মিনু' গল্পের মিনু চরিত্রের পরিশ্রমের দিকটি ফুটে উঠেছে। নিজের কাজ নিজে করার মাঝে অনাবিল আনন্দ আছে। এতে অসম্মানিত হওয়ার কিছু নেই। এভাবে কাজ করলে মানসিক প্রশান্তি আসে। উদ্দীপকে বর্ণিত হয়েছে পরিশ্রমী মৌমাছির কথা। তারা দিন-রাত নিরলস পরিশ্রম করে মধু আহরণ করে। এতেই তারা বড় বেশি আনন্দিত হয়। 'মিনু' গল্পের মিনু তার দূরসম্পর্কের পিসিমার বাড়িতে দিনরাত অক্লান্তভাবে কাজ করে। এ কাজের মধ্যেই সে আনন্দ খুঁজে পেয়ে মিতালি পাতায় প্রকৃতির সাথে। মিনুর এই অক্লান্ত পরিশ্রমের দিকটিই উদ্দীপকে ফুটে উঠেছে।ঘ“মিনু' গল্পের মিনু এবং উদ্দীপকের মৌমাছি উভয়েই অত্যন্ত পরিশ্রমী হলেও পরিশ্রম করার ক্ষেত্রে দুইয়ের মাঝে ভিন্নতা রয়েছে”— মন্তব্যটি যৌক্তিক। কঠিন সংগ্রামে যা কিছু অর্জিত হয় তার ফল হয় অনেক বেশি ভালো লাগার ও আনন্দের। কেউ ভালো লাগা থেকে পরিশ্রম করে দিন-রাত, আবার কাউকে বেঁচে থাকার তাগিদে পরিশ্রম করতে বাধ্য করা হয়। উদ্দীপকে বর্ণিত মৌমাছি ফুল থেকে মধু আহরণ করতে নিজেকে দিন-রাত ব্যস্ত রাখে। এভাবে মধু সংগ্রহ করার মাঝেই এরা জীবনের আনন্দ খুঁজে পায়। 'মিনু' গল্পের মিনু অসহায় অবস্থায় আশ্রিত হয়। তার দূরসম্পর্কের এক পিসিমার বাড়িতে। বেঁচে থাকার জন্য তাকে সারাদিন বাড়ির সব কাজ অক্লান্তভাবে করতে হয়। উদ্দীপকের মৌমাছি মনের আনন্দে দিন-রাত পরিশ্রম করে। অন্যদিকে মিনু দিন-রাত পরিশ্রম করে গৃহকর্তা-কর্ত্রীর বকা-ঝকা থেকে বাঁচার জন্য। অতএব মন্তব্যটি যৌক্তিক।

Explanation:


Sub-Questions:

================================================================================
Question #7 (ID: 682606)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সারার বাবা-মা দুজনেই চাকরিজীবী। প্রায়ই সারাকে বাড়িতে একা থাকতে হয়। তাই বন্ধুহীন সারা জানালার পাশে জারুল গাছ, গাছে উড়ে আসা পাখির সাথে নিজের মনের গহিনে লুকিয়ে থাকা কথাগুলো ব্যক্ত করে। মাঝে মাঝে আকাশে তাকিয়ে থাকতে থাকতে সে স্বপ্ন দেখে পাখি হয়ে আকাশ পথে বিশ্বভ্রমণ করার।

Options:
ক. শুকতারাটা কেমন করে জ্বলে?
খ. কয়লা মিনুর শত্রু ছিল কেন?
গ. উদ্দীপকের সারা 'মিনু' গল্পের কোন চরিত্রের প্রতিচ্ছবি? ব্যাখ্যা কর।
ঘ. 'প্রেক্ষাপট ভিন্ন হলেও মিনু ও সারা দুজনেরই আশ্রয় প্রকৃতি'— উক্তিটি উদ্দীপক ও গল্পের আলোকে মূল্যায়ন কর।


Correct Answer: 

Solution:
কশুকতারাটা দপ দপ করে জ্বলে।খঘুম থেকে উঠে প্রতিদিন কয়লাগুলো ভাঙতে মিনুর কষ্ট হয় বলেই কয়লা মিনুর শত্রু ছিল। কয়লাগুলো ছিল মিনুর শত্রু। শত্রুর ওপর হাতুড়ি চালিয়ে ভারি তৃপ্তি হয় ওর। মিনু রোজ কয়লা ভাঙে তার পর অন্য কাজে যায়। কয়লাগুলোকে মিনু শত্রু ভাবায় এগুলোকে ভেঙে মিনু আত্মতৃপ্তি পায়।গউদ্দীপকের সারা ‘মিনু’ গল্পের মিনু চরিত্রের প্রতিচ্ছবি। মা-বাবার স্নেহ-মমতা শিশুর বিকাশে খুবই গুরুত্বপূর্ণ ভূমিকা রাখে। অনেক সময় তারা মা-বাবার স্নেহ-মমতা-আদর থেকে বঞ্চিত হলে শিশুরা একাকিত্বে ভোগে। তখন তারা প্রকৃতির বিভিন্ন অনুষঙ্গের মাঝে নিজস্ব জগৎ তৈরি করে। উদ্দীপকের সারার মা-বাবা দুজনই চাকরিজীবী হওয়ায় তাকে প্রায়ই বাড়িতে একা থাকতে হয়। বন্ধুহীন সারা জানালার পাশের জারুল গাছ, উড়ে আসা পাখির সঙ্গে নিজের মনের কথাগুলো ব্যক্ত করে। আকাশের দিকে তাকিয়ে থেকে মনে মনে পাখি হয়ে আকাশে উড়ে বিশ্বভ্রমণ করে। 'মিনু' গল্পের মা-বাবা হারা মিনুও বড় অসহায়। বাবা-মায়ের স্নেহবঞ্চিত বাকপ্রতিবন্ধী মেয়েটি প্রকৃতির সঙ্গে গভীর মিতালি তৈরি করে। আর এদিক থেকেই উদ্দীপকের সারা 'মিনু' গল্পের মিনু চরিত্রের প্রতিচ্ছবি।ঘ“প্রেক্ষাপট ভিন্ন হলেও মিনু ও সারা দুজনেরই আশ্রয় প্রকৃতি”— উক্তিটি যথার্থ। একটি শিশুর স্বাভাবিক বৃদ্ধির জন্য পরিবেশের ভূমিকা অন্যতম। মা-বাবার স্নেহ-ভালোবাসার অভাবে শিশুরা প্রকৃতির মাঝে নিজেদের একটি আলাদা জগৎ গড়ে তোলে। উদ্দীপকের সারাকে প্রায়ই বাড়িতে একা থাকতে হয়। কারণ তার মা-বাবা দুজনই চাকরিজীবী। তাই বন্ধুহীন সারা প্রকৃতির সঙ্গে সখ্য গড়ে তোলে। জানালার পাশের জারুল গাছ এবং উড়ে আসা পাখির সঙ্গে সারা মনের কথাগুলো ব্যক্ত করে। আকাশের দিকে তাকিয়ে সে আপন মনে স্বপ্ন দেখে। 'মিনু' গল্পের মিনুও বাবা-মা না থাকায় দূরসম্পর্কের পিসিমার বাড়িতে থাকে। বাক্ ও শ্রবণপ্রতিবন্ধী মিনু প্রকৃতির সঙ্গে গভীর মিতালি তৈরি করেছে। ভোরবেলাকার নতুন সূর্যকে নিজের জ্বালানো চুল্লির সঙ্গে তুলনা করতেই তার ভালো লাগে। হলদে পাখি দেখে তার মনে পুলক জাগে। 'মিনু' গল্পের মিনু এবং উদ্দীপকের সারা দুজনই বাবা-মাকে না পেয়ে প্রকৃতির মাঝে আশ্রয় খুঁজেছে। প্রেক্ষাপট ভিন্ন হলেও দুজনই প্রকৃতির সঙ্গে মিতালি তৈরি করেছে। এই দৃষ্টিকোণ থেকে বলা যায়, প্রশ্নোক্ত উক্তিটি যথার্থ।

Explanation:


Sub-Questions:

================================================================================
Question #8 (ID: 682607)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ষোলো বছরের কিশোরী নাজিন মুস্তফা। একটি হুইল চেয়ারে চড়ে সে রওনা দিয়েছে সিরিয়া থেকে, গন্তব্য জার্মানি। সেখানে রয়েছে তার ভাই। দারুণ স্বপ্নবাজ এই কিশোরী। সে মহাকাশচারী হতে চায়। বিশ্বব্রহ্মাণ্ড দেখতে চায়। এলিয়েন খুঁজে বের করতে চায়। আর চায় রানির সাথে দেখা করতে।

Options:
ক. মিনু কখন ঘুম থেকে ওঠে?
খ. “বাবা ফিরে আসবে।” — মিনু এ ধারণা করে কেন?
গ. উদ্দীপকের নাজিন মুস্তফার সাথে 'মিনু' গল্পের মিনুর সাদৃশ্য তুলে ধর।
ঘ. “জীবন পরিক্রমায় মিনু ও নাজিন মুস্তফা ভিন্ন।” — মন্তব্যটির সত্যতা যাচাই কর।


Correct Answer: 

Solution:
কমিনু ভোর চারটায় ঘুম থেকে জেগে ওঠে।খমিনুর মাসিমা একদিন তার কানের কাছে চিৎকার করে বলেছে যে, তার বাবা বিদেশে গেছে। আবার ফিরে আসবে। তখন থেকেই কথাটা মিনুর মনে গাঁথা হয়ে আছে। মিনুর বাবা মিনুর জন্মের পূর্বেই মারা যান। কিন্তু সে তার বাবাকে অনুভব করে, দেখতে চায়, স্নেহে পেতে চায়। একদিন মিনুর কৌতূহল মেটাতে তার মাসিমা বলেছিল যে, তার বাবা বিদেশে গেছে। সে বড় হলে ফিরে আসবে। সরলমনা মিনু এ কারণেই তার বাবা ফিরবে বলে বিশ্বাস করে।গশারীরিক প্রতিবন্ধিতার দিক দিয়ে উদ্দীপকের নাজিন মুস্তফার সাথে মিনুর সাদৃশ্য রয়েছে। শারীরিক ত্রুটিসম্পন্ন মানুষ প্রতিবন্ধী হিসেবে পরিচিত। আর এই শারীরিক ত্রুটির কারণে কখনো কখনো সমাজে তারা অবহেলিত হয়। কিন্তু তারাও চায় সুন্দরভাবে বাঁচতে। 'মিনু' গল্পের মিনু বাক ও শ্রবণ প্রতিবন্ধী। অসহায় মিনু দূরসম্পর্কের এক পিসিমার বাড়িতে আশ্রিত। সেখানে সে সারাদিন কাজ করে। যেহেতু সে কথা বলতে পারে না এবং কানে শোনে না তাই এত কাজ করেও সে নিশ্চুপ। উদ্দীপকের নাজিন মুস্তফাও শারীরিক প্রতিবন্ধী। মিনুর সাথে নাজিনের সাদৃশ্য এখানেই পরিলক্ষিত হয়।ঘ“জীবন পরিক্রমায় মিনু ও নাজিন মুস্তফা ভিন্ন।” — মন্তব্যটি যথার্থ। শারীরিক প্রতিবন্ধিতাকে অনেকে অভিশাপ মনে করে। কিন্তু এমন ভাবা ঠিক নয়। সবার মতো প্রতিবন্ধীদেরও রয়েছে প্রতিভা, তীক্ষ্ণ অনুভূতি যার মাধ্যমে তারাও অসাধারণ কোনো কিছু করতে পারে। উদ্দীপকের নাজিন মুস্তফা তার প্রতিবন্ধী জীবনকে কোনো অভিশাপ হিসেবে বরণ করেনি। বরং সে এটাকে উপেক্ষা করে এগিয়ে চলেছে। সে স্বপ্ন দেখে মহাকাশচারী হওয়ার, অজানাকে জানার। অন্যদিকে মিনুও তার প্রতিবন্ধিতা নিয়ে ব্যথিত নয়। প্রতিবন্ধী হয়েও প্রকৃতির সাথে সে গভীর মিতালি রচনা করেছে। নাজিন মুস্তফার স্বপ্ন অনেক বড় কিছু করার। আর সেই স্বপ্ন পূরণে সে হুইল চেয়ারে বেরিয়ে পড়েছে। কিন্তু মিনুর ক্ষেত্রে এ রকম কিছু ঘটেনি। তাই জীবন পরিক্রমায় তারা পৃথক।

Explanation:


Sub-Questions:

