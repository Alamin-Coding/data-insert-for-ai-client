================================================================================
Question #1 (ID: 682155)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রফিক সাহেব একজন চিকিৎসক। চিকিৎসা করার পাশাপাশি তিনি রোগীর স্বজনদের রোগ-শোকের খবরও নিতেন। হাত দিয়ে রোগীর মাথা, কপাল ও পেট টিপে রোগ নির্ণয় করে তিনি ওষুধ দিতেন। আধুনিক পদ্ধতিতে রোগ নির্ণয় করতে বললেও তিনি তাঁর পদ্ধতিকেই উপযুক্ত মনে করতেন। রফিক সাহেবের ছেলে সুমন এখন বিখ্যাত চিকিৎসক। সুমন সাহেবের রোগ নির্ণয়ের প্রক্রিয়াই ভিন্ন। আলট্রাসনোগ্রাফি, ইসিজি, এক্স-রে ইত্যাদির মাধ্যমে রোগ নির্ণয় করে তিনি চিকিৎসা করেন। আধুনিক ধ্যান-ধারণা এবং গবেষণাই বিজ্ঞানের জগতে ব্যাপক গতি এনে দিয়েছে।

Options:
ক. 'চাঁদোয়া' অর্থ কী?
খ. প্রবন্ধটির নাম 'আকাশ' রাখার কারণ ব্যাখ্যা কর।
গ. উদ্দীপকের রফিক সাহেবের মধ্যে 'আকাশ' শীর্ষক প্রবন্ধের কোন দিকটি উঠে এসেছে? ব্যাখ্যা কর।
ঘ. “আধুনিক ধ্যান-ধারণা এবং গবেষণাই বিজ্ঞানের জগতে ব্যাপক গতি এনে দিয়েছে”— উদ্দীপক এবং 'আকাশ' প্রবন্ধের আলোকে বিশ্লেষণ কর।


Correct Answer: 

Solution:
ক‘চাঁদোয়া’ অর্থ হচ্ছে শামিয়ানা।খপ্রবন্ধটির নাম 'আকাশ' রাখার কারণ, এতে আকাশের রহস্য নিয়ে আলোচনা করা হয়েছে।'আকাশ' প্রবন্ধে আকাশের অবস্থা সম্পর্কে আলোচনা করতে গিয়ে লেখক বলেছেন, আকাশ বায়ুর একটি বিশাল স্তর। এতে প্রায় বিশটি বর্ণহীন গ্যাস মিশে আছে। বায়ুমণ্ডলে বিভিন্ন গ্যাসের অণু ছড়িয়ে আছে বলে আকাশ নীল দেখায়। সূর্যের লাল আলো মেশার কারণে কখনো কখনো এখানকার মেঘ লাল দেখায়। আকাশ সম্বন্ধে এসব বিষয় এ প্রবন্ধে আলোচিত হয়েছে বলেই প্রবন্ধের নাম 'আকাশ' রাখা হয়েছে।গআকাশ' প্রবন্ধে বর্ণিত আকাশ সমন্ধে মানুষের প্রাচীন ও অবৈজ্ঞানিক ধ্যান-ধারণার দিকটি উদ্দীপকের রফিক সাহেবের মধ্যে উঠে এসেছে।প্রাচীনকালে অনেক কিছুই জানার অভাবে অন্ধকারে ঢাকা ছিল। কিন্তু বিজ্ঞানের নতুন নতুন আবিষ্কারে সবকিছু এখন পরিষ্কারভাবে আমাদের সামনে উপস্থিত হয়েছে।'আকাশ' প্রবন্ধে বলা হয়েছে, আগেকার দিনে লোকে ভাবত, আকাশটা বুঝি পৃথিবীর উপর একটা কিছুর কঠিন ঢাকনা। কখনো তারা ভাবত, আকাশটা পরতে পরতে ভাগ করা। প্রবন্ধের এই প্রাচীন ও অবৈজ্ঞানিক ধারণার দিকটি উদ্দীপকের রফিক সাহেবের মধ্যে উঠে এসেছে। তিনি হাত দিয়ে মাথা, কপাল, পেট ইত্যাদি টিপেই রোগনির্ণয় করে ওষুধ দিতেন যা বৈজ্ঞানিক দৃষ্টিকোণ থেকে একেবারে অচল।ঘ"আধুনিক ধ্যান-ধারণা এবং গবেষণাই বিজ্ঞানের জগতে ব্যাপক গতি এনে দিয়েছে," এ বিষয়টি উদ্দীপক এবং 'আকাশ' প্রবন্ধের আলোকে গভীর তাৎপর্যপূর্ণ।বিজ্ঞানীদের নানা আবিষ্কারের কারণে মানুষের জীবনযাত্রা সহজ হয়েছে, অনেক কুসংস্কার দূর হয়েছে, অনেক কৌতূহলী মানুষের কৌতূহল মিটেছে। উদ্দীপকের সুমন সাহেব একজন বড় ডাক্তার। পিতার প্রথাগত পদ্ধতি থেকে তার রোগ নির্ণয়ের পদ্ধতি ভিন্ন। আলট্রাসনোগ্রাফি, ইসিজি, এক্স-রে ইত্যাদির মাধ্যমে রোগ নির্ণয় করে চিকিৎসা করেন। বিজ্ঞানের নানা আবিষ্কার তিনি কাজে লাগান। 'আকাশ' প্রবন্ধে আগেকার মানুষের আকাশ সম্পর্কে যে ধারণা ছিল সেটা বিজ্ঞানের আবিষ্কারের ফলে পরিবর্তিত হয়েছে। বিজ্ঞানীরা আগে বেলুন পাঠিয়ে পরীক্ষা-নিরীক্ষা করতেন, আর এখন মানুষ নিজেই মহাকাশযানে চড়ে বিভিন্ন পরীক্ষা চালাচ্ছে।উদ্দীপকের সুমন সাহেব পুরনো ধ্যানধারণা বদলে চিকিৎসাক্ষেত্রে বিজ্ঞানের অবদানকে প্রতিষ্ঠা করেছেন। 'আকাশ' প্রবন্ধেও বিজ্ঞানের নতুন নতুন আবিষ্কারকেই গ্রহণ করার মানসিকতা দেখা যায়। তাই প্রবন্ধ এবং উদ্দীপক উভয় ক্ষেত্রেই প্রশ্নোক্ত মন্তব্যটি তাৎপর্যপূর্ণ।

Explanation:


Sub-Questions:

================================================================================
Question #2 (ID: 682159)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গ্রামের বিস্তৃত কালো মাঠে দাঁড়িয়ে কখনো কি তাকিয়ে দেখেছ ওই সুদূর আকাশ পানে? আকাশের এ মাথা থেকে ওমাথা গুচ্ছ গুচ্ছ আলোর এক স্বর্গীয় পথ যেন। পৌরাণিক কাহিনিতে আছে গ্রিক দেবতা জিউস যখন তাঁর মানবসন্তান হারকিউলিসকে নম্বর পৃথিবী থেকে স্বর্গীয় মহলে নিয়ে আসেন তখন বাচ্চা হারকিউলিসকে দুধ খাওয়ানোর জন্য তিনি তাকে ঘুমন্ত দেবী হেরার বুকের কাছে রেখে যান। এ দিকে সকালে ঘুম থেকে উঠে হেরা যখন দেখল তাঁর বুকের দুধ পান করছে অন্য একটা অপরিচিত শিশু, তখন সে শিশুটিকে ধাক্কা দিয়ে সরিয়ে দেওয়ার ফলে দুধের কিছু অংশ ছড়িয়ে পড়ে আকাশে এবং সৃষ্টি হয় এই দুগ্ধরূপী শুভ্রপথের। এ জন্যই এর নাম রাখা হয় মিল্কিওয়ে।

Options:
ক. পৃথিবীর উপরের অংশকে কী বলে?
খ. পৃথিবী থেকে আকাশকে নীল দেখায় কেন?
গ. উদ্দীপকে 'আকাশ' প্রবন্ধের কোন দিকটি ফুটে উঠেছে? ব্যাখ্যা কর।
ঘ. “উদ্দীপকের বিষয়টি 'আকাশ' প্রবন্ধের মূলভাব ধারণ করে না।” মন্তব্যটির যথার্থতা বিচার কর।


Correct Answer: 

Solution:
কপৃথিবীর উপরের অংশকে বলে ভূপৃষ্ঠ।খবায়ুমণ্ডলে নানা গ্যাসের অণু ছড়িয়ে থাকার কারণে পৃথিবী থেকে আকাশ নীল দেখায়।প্রতিদিন আমরা যে নীল আকাশ দেখি তা মূলত বায়ুমণ্ডলের বিভিন্ন গ্যাসের আবরণে এক বিশাল ফাঁকা জায়গা। এসব গ্যাসের কণা খুব ছোট মাপের আলোর ঢেউ সহজে ছিটকে দিতে পারে। এই ছোট মাপের ঢেউগুলোই আমরা পৃথিবী থেকে দেখি নীল রং হিসেবে। এ কারণেই পৃথিবী থেকে আকাশকে নীল দেখায়।গউদ্দীপকে 'আকাশ' প্রবন্ধের আকাশ সম্পর্কে মানুষের প্রাচীন ধারণার দিকটি ফুটে উঠেছে।বিজ্ঞানের কল্যাণে মানুষ আজ পৃথিবীর অনেক রহস্য উদ্ঘাটন করার সুযোগ পেয়েছে। বিজ্ঞানের নব নব আবিষ্কার মানুষের প্রাচীন ধারণাগুলোকে স্পষ্টভাবে আমাদের সামনে উপস্থাপন করেছে।'আকাশ' প্রবন্ধে বলা হয়েছে, 'প্রাচীনকালে আকাশ ছিল মানুষের কাছে এক রহস্যের বিষয়। আগেকার দিনে লোকে ভাবত, আকাশটা বুঝি, পৃথিবীর উপর একটা কিছুর কঠিন ঢাকনা। কখনো তারা ভাবত, আকাশটা পরতে পরতে বিভিন্ন স্তরে ভাগ করা। উদ্দীপকেও আকাশ সম্পর্কে মানুষের প্রাচীন ধারণার দিকটি প্রকাশ পেয়েছে। প্রাচীনকালে সুদূর আকাশ পানে তাকিয়ে আকাশ সম্পর্কে অনেক প্রশ্ন মানুষের মনে উঁকি দিত। আকাশ সম্পর্কে গ্রিক পৌরাণিক কাহিনির কথাও উদ্দীপকে বর্ণিত হয়েছে। তাই বলা যায়, উদ্দীপকে 'আকাশ' প্রবন্ধে আলোচিত আকাশ সম্পর্কে মানুষের প্রাচীন ধারণার দিকটি ফুটে উঠেছে।ঘ“উদ্দীপকের বিষয়টি 'আকাশ' প্রবন্ধের মূলভাব ধারণ করে না।” মন্তব্যটি যথার্থ।প্রাচীনকাল থেকেই আকাশ সম্পর্কে মানুষের নানা কৌতূহল রয়েছে। সেই কৌতূহল থেকে বিজ্ঞানীরা মহাকাশ অভিযানে এগিয়ে গেছেন। পরীক্ষা-নিরীক্ষার মাধ্যমে জেনেছেন আকাশের অজানা রহস্য। দূর হয়েছে আকাশ সম্পর্কে মানুষের ভ্রান্ত ধারণা।'আকাশ' প্রবন্ধে লেখক বলেছেন, আকাশকে এক সময় মানুষ বিশাল এক ঢাকনা ভাবলেও বিজ্ঞানীরা পরীক্ষা-নিরীক্ষার মাধ্যমে জেনেছেন আকাশ আসলে কোনো ঢাকনা নয়। আকাশ হচ্ছে বায়ুর স্তর। বাতাসে প্রায় বিশটি বর্ণহীন গ্যাস মিশে আছে। আর বায়ুমণ্ডলে বিভিন্ন গ্যাসের অণু ছড়িয়ে থাকার কারণে আকাশ নীল দেখায়। অন্যদিকে উদ্দীপকে আকাশ সম্পর্কে মানুষের প্রাচীন ধারণার দিকটি প্রকাশ পেয়েছে। পৌরাণিক কাহিনিতে দেখা যায়, রহস্যময় আকাশ সম্পর্কে মানুষের মাঝে বিভিন্ন ধারণা প্রচলিত ছিল।উদ্দীপকে পৌরাণিক কাহিনির কথা বর্ণনার মধ্য দিয়ে আকাশ সম্পর্কে মানুষের প্রাচীন ধারণার দিকটি ফুটে উঠেছে। 'আকাশ' প্রবন্ধে উক্ত দিকটির আলোচনা ছাড়াও আকাশ সম্পর্কে অনেক অজানা বিষয় বৈজ্ঞানিক দৃষ্টিভঙ্গির আলোকে ব্যাখ্যা করা হয়েছে। আকাশের রং নিয়ে বিভিন্ন বৈজ্ঞানিক ব্যাখ্যা এবং মহাকাশযানের কথাও 'আকাশ' প্রবন্ধে রয়েছে। এই দৃষ্টিকোণ থেকে বলা যায়, উদ্দীপকের বিষয়টি 'আকাশ' প্রবন্ধের মূলভাব ধারণ করে না। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 682163)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মহাশূন্য সুপ্রাচীনকাল থেকে মানুষের কৌতূহলের বিষয়। প্রত্যেক সভ্যতা ও মানুষ সবসময় মহাকাশকে কৌতূহলের দৃষ্টিতে দেখেছে। প্রাচীন সভ্যতাসমূহ ও মানুষেরা মহাশূন্যের ব্যাপারে নানা কাল্পনিক ব্যাখ্যা দিত। যথা : হাতির উপর উল্টানো থালা, বিশাল চাদর, পবিত্র আত্মা ও দেবতাদের বাসস্থান ইত্যাদি। প্রাচীন গ্রিক, রোমান, মিশরীয়, বেবিলনীয়, ভারতীয়, চীনা, মায়া ইত্যাদি সভ্যতা মহাশূন্যকে ভিন্ন ভিন্নভাবে পর্যবেক্ষণ করেছে। কিন্তু সব সভ্যতাই মহাকাশকে বিজ্ঞানের বিষয় হিসেবে কম-বেশি গ্রহণ করেছিল।

Options:
ক. মহাকাশযান থেকে দিন-রাত কিসের ছবি তোলা হচ্ছে?
খ. আকাশ কেন নীল দেখায়?- ব্যাখ্যা কর।
গ. উদ্দীপকে 'আকাশ' প্রবন্ধের কোন বিষয়টি উঠে এসেছে?
ঘ. “উদ্দীপকে 'আকাশ' প্রবন্ধের একটি ধারণার প্রতিফলন ঘটেছে মাত্র, সামগ্রিকতা নয়।” মন্তব্যটি বিশ্লেষণ কর।


Correct Answer: 

Solution:
কমহাকাশযান থেকে দিন-রাত পৃথিবীর ছবি তোলা হচ্ছে।খবায়ুমণ্ডলে নানা গ্যাসের অণু ছড়িয়ে থাকায় আকাশ নীল দেখায়।আকাশের নীল চাঁদোয়াটা আসলে কোনো কঠিন বস্তু নয়। এটি আসলে গ্যাস-ভর্তি ফাঁকা জায়গা। সেখানে আছে নাইট্রোজেন, অক্সিজেন, কার্বন ডাই-অক্সাইড এমনই আরও বিশটির মতো বর্ণহীন গ্যাস। আসলে বায়ুমণ্ডলে নানা গ্যাসের অণু ছড়িয়ে আছে বলে নীল দেখায়। এসব গ্যাসের কণা খুব ছোট মাপের আলোর ঢেউ সহজে ঠিকরে ছিটিয়ে দিতে পারে। এই ছোট মাপের আলোর ঢেউগুলোই আমরা দেখি নীল রং হিসেবে। পৃথিবীর উপর হাওয়ার স্তরের কারণেই মূলত আকাশকে নীল দেখায়।গউদ্দীপকে 'আকাশ' প্রবন্ধের মহাকাশ সম্পর্কে আগেকার মানুষের ধারণার বিষয়টি উঠে এসেছে।মহাকাশের রহস্যময়তার কোনো শেষ নেই। মানুষ বিভিন্নভাবে আকাশের রহস্য জানার চেষ্টা করেছে। আর এই প্রচেষ্টালব্ধ ফল হিসেবে মানুষের অনেক প্রাচীন ধারণা পাল্টে গিয়ে মহাকাশ সম্পর্কে বিজ্ঞানসম্মত ধারণা জন্ম নিয়েছে।উদ্দীপকে মহাকাশ সম্পর্কে মানুষের প্রাচীন ধারণার বিষয়টি প্রকাশ পেয়েছে। মহাকাশ সম্পর্কে মানুষের কৌতূহল ছিল সুপ্রাচীনকাল থেকেই। আগেকার দিনে মানুষ আকাশ সম্পর্কে নানা কাল্পনিক ব্যাখ্যা দিত। আকাশকে তারা উল্টানো থালা, বিশাল চাদর, পবিত্র আত্মা ও দেবতাদের বাসস্থান ইত্যাদি ভাবত। 'আকাশ' প্রবন্ধেও আকাশ সম্পর্কে মানুষের ভ্রান্ত ধারণার কথা বলা হয়েছে। সুদূর অতীতে মানুষ আকাশ সম্পর্কে নানা অযৌক্তিক ও অবৈজ্ঞানিক ধারণা পোষণ করত। কেউ ভাবত, আকাশ খুব শক্ত একটা ঢাকনা। আবার কারও মনে হতো, আকাশটা পরতে পরতে ভাগ করা। তাই বলা যায়, প্রবন্ধে আলোচিত আকাশ সম্পর্কে মানুষের প্রাচীন ধারণার বিষয়টিই উদ্দীপকে উঠে এসেছে।ঘ“উদ্দীপকে 'আকাশ' প্রবন্ধের একটি ধারণার প্রতিফলন ঘটেছে মাত্র, সামগ্রিকতা নয়।” মন্তব্যটি যথার্থ।মানুষের কৌতূহলী মন সর্বদা রহস্যের সন্ধান করতে চায়। রহস্য উদ্ঘাটনের চেষ্টায় মানুষ প্রতিনিয়ত গবেষণা করে। একদিন মানুষের পুরনো ভ্রান্ত ধারণা পাল্টে প্রকৃত সত্য উদ্‌ঘাটিত হয়।উদ্দীপকে আকাশ সম্পর্কে মানুষের প্রাচীন ধারণার বিষয়টি প্রকাশ পেয়েছে। মহাশূন্য সম্পর্কে মানুষের কাল্পনিক ব্যাখ্যাগুলো উঠে এসেছে। 'আকাশ' প্রবন্ধেও অতীতে আকাশ সম্পর্কে মানুষের বিভিন্ন ভ্রান্ত ধারণার বিষয়টি আলোচিত হয়েছে। আকাশে কী ধরনের উপাদান রয়েছে তা প্রবন্ধে বর্ণনা করা হয়েছে। আকাশের রং কী কারণে নীল হয় সে কথাও বলা হয়েছে। 'আকাশ' প্রবন্ধে লেখক আবদুল্লাহ আল-মুতী আকাশ সম্পর্কে বিজ্ঞানভিত্তিক প্রমাণ দিয়েছেন।উদ্দীপকে আকাশ সম্পর্কে মানুষের প্রাচীন ধারণার কথা বলা হয়েছে। 'আকাশ' প্রবন্ধেও এ বিষয়টির পাশাপাশি মহাকাশযানের কার্যক্রম, আকাশের রং নীল কেন এবং আকাশে কী কী উপাদান রয়েছে সেই দিকগুলোরও উল্লেখ রয়েছে। এই দৃষ্টিকোণ থেকে বলা যায়, উদ্দীপকে 'আকাশ' প্রবন্ধের একটি ধারণার প্রতিফলন ঘটেছে মাত্র, সামগ্রিকতা নয়। তাই প্রশ্নোক্ত মন্তব্যটিকে যথার্থ বলা যায়।

Explanation:


Sub-Questions:

================================================================================
Question #4 (ID: 682167)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পরাশর ডাক্তার বলতে লাগলেন, 'গাধাও তোমার চেয়ে বুদ্ধিমান ....... ইলেকট্রিক শক খেয়ে বুঝতে পারো না কীসে শক লাগল, তুমি কোনদেশি ছেলে? আমি তো শক খাওয়া মাত্র টের পেয়ে গিয়েছিলাম তোমার মামার ছবিতে কোন প্রেতাত্মা ভর করেছেন।' নগেন উদ্ভ্রান্তের মতো বলল, ...... 'মামার শ্রাদ্ধের দিন মামিমা ফ্রেমটা বার করে মামার ছবিটা বাঁধিয়েছিলেন। আলো দুটো লাগিয়েছে আমার মামাতো ভাই পরেশ।'

Options:
ক. পৃথিবীর উপরের অংশ কী নামে পরিচিত?
খ. “আকাশটা পরতে পরতে ভাগ”- বাক্যটি বুঝিয়ে লেখ।
গ. উদ্দীপকের নগেনের মাঝে 'আকাশ' প্রবন্ধের কোন দিকটি ফুটে উঠেছে? ব্যাখ্যা কর।
ঘ. “উদ্দীপকের পরাশর ডাক্তার 'আকাশ' প্রবন্ধের প্রাবন্ধিকের মতো কুসংস্কার বর্জনে চেষ্টা করেছেন।” মন্তব্যটি বিশ্লেষণ কর।


Correct Answer: 

Solution:
কপৃথিবীর উপরের অংশ ভূপৃষ্ঠ নামে পরিচিত।খপ্রাচীন মানুষের আকাশ সম্পর্কে ভাবনার বিষয়টি আলোচ্য বাক্যটিতে ফুটে উঠেছে।আগেকার মানুষের আকাশ সম্পর্কে জল্পনা-কল্পনার শেষ ছিল না। তারা আকাশকে নিয়ে কুসংস্কারাচ্ছন্ন হয়ে নানা বিষয়ে ভাবত। কেউ আকাশকে পৃথিবীর উপর বিশাল ঢাকনা বলে ভাবত। কেউ ভাবত এটি পৃথিবীর কঠিন ছাদ। আবার অনেকেই ভাবত বিশাল আকাশের পরতে পরতে বিভিন্ন ভাগ রয়েছে।গউদ্দীপকের নগেনের মাঝে 'আকাশ' প্রবন্ধের কুসংস্কারাচ্ছন্নতার দিকটি ফুটে উঠেছে।কোনো একটি বিষয়ের প্রতি সঠিক ধারণা না থাকার ফলেই নানা অসংগত ধারণা তৈরি হতে থাকে। এরূপ ধারণার ফলে একদিকে যেমন প্রকৃত বিষয়টা অজানা থেকে যায়, অন্যদিকে নিজের মাঝেও নানা ভ্রান্ত ধারণা কাজ করে।উদ্দীপকের নগেন মামার তৈলচিত্রের ছবিতে স্পর্শ করে শক খায়। এটিকে সে ভূতের কাজ বলে মনে করে। সে কোনোভাবেই বিশ্বাস করতে রাজি নয় যে, এ ঘটনা ঘটেছে বিদ্যুৎ শকের মাধ্যমে। অনুরূপভাবে 'আকাশ' প্রবন্ধেও পূর্বেকার মানুষের আকাশ সম্পর্কে কুসংস্কার ভাবনার দিকটি রয়েছে। তারা ভাবত, পৃথিবীর উপর আকাশটা একটি কঠিন ছাদ। অসীম আকাশের পরতে পরতে ভাগ রয়েছে। সুতরাং উদ্দীপকের নগেনের কুসংস্কারাচ্ছন্ন চিন্তা 'আকাশ' প্রবন্ধের পূর্বেকার মানুষের কুসংস্কারাচ্ছন্ন ভাবনা ফুটিয়ে তুলেছে।ঘ"উদ্দীপকের পরাশর ডাক্তার 'আকাশ' প্রবন্ধের প্রাবন্ধিকের মতো কুসংস্কার বর্জনে চেষ্টা করেছেন।"— মন্তব্যটি সঠিক।সত্যের আলো না পাওয়ায় মানুষ আচ্ছন্ন হয়ে পড়ে নানা কুসংস্কার চিন্তায়। কিন্তু কুসংস্কার ভাবনা উপেক্ষা করে সত্যের মানদণ্ডে সবকিছু চিন্তা করা উচিত।উদ্দীপকের পরাশর ডাক্তার একজন যুক্তিবাদী মানুষ। নগেনের উদ্ভ্রান্ত চিন্তা ও ভূতের বিষয়টিকে তিনি সহজেই বুঝতে সক্ষম হন যে এটি আসলে বিদ্যুতের শক মাত্র। তিনি দেখান যে, ভূত বলতে কিছুই নেই, রুপার ফ্রেমে নগেনের মামার বাঁধানো ছবির ফ্রেমে বিদ্যুতের সংযোগ ঘটেছিল। অনুরূপভাবে 'আকাশ' প্রবন্ধের প্রাবন্ধিক আগেকার মানুষের আকাশ সম্পর্কে ভাবনা মিথ্যা বলে প্রমাণ করেন। তিনি দেখাতে চেষ্টা করেন, বিশাল আকাশের পরতে পরতে কোনো ভাগ নেই এবং পৃথিবীর উপরে এটি কোনো ছাদও নয়। বরং আকাশে রয়েছে বিভিন্ন ধরনের গ্যাসের স্তর ও বায়ুমণ্ডল, যার কারণে আকাশ এমন দেখায়। উদ্দীপকের পরাশর ডাক্তার যেমন যুক্তি দিয়ে নগেনকে দেখানোর চেষ্টা করেন যে বিদ্যুৎ শকের মাধ্যমেই তার এমন অবস্থা হয়েছে, 'আকাশ' প্রবন্ধেও প্রাবন্ধিক আকাশ সম্পর্কে কুসংস্কারাচ্ছন্ন মানুষকে সত্যের মানদণ্ডে দেখানোর চেষ্টা করেন যে এখানে বিভিন্ন ধরনের গ্যাসের আবরণ রয়েছে, যার কারণে আকাশকে এমন নীল দেখায়। সুতরাং মন্তব্যটি সঠিক।

Explanation:


Sub-Questions:

================================================================================
Question #5 (ID: 682171)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জগদীশচন্দ্র বসু নানা বিষয়ে গবেষণা করেছেন। তবে তিনি বেশি পরিচিতি লাভ করেন 'গাছের প্রাণ আছে' এই সত্য প্রমাণ করে। তিনি দেখিয়েছেন যে উদ্ভিদ ও প্রাণীর জীবনের মধ্যে অনেক মিল রয়েছে। তাঁর আবিষ্কারের মধ্যে গাছ বেড়ে ওঠা মাপার যন্ত্র ক্রেস্কোগ্রাফ এবং গাছের দেহের উত্তেজনার বেগ মাপার সমতল তরুলিপিযন্ত্র অন্যতম।

Options:
ক. সাদা মেঘে কী জমে পানির অসংখ্য কণা তৈরি হয়?
খ. “আকাশ আসলে পৃথিবীর বায়ুমণ্ডলের ঢাকনা।” ব্যাখ্যা কর।
গ. উদ্দীপকে বর্ণিত কোন দিকটি 'আকাশ' প্রবন্ধের প্রতিনিধিত্ব করেছে? ব্যাখ্যা কর।
ঘ. “উদ্দীপকের জগদীশচন্দ্র বসু এবং 'আকাশ' প্রবন্ধের প্রাবন্ধিক দুজনই সত্য ঘটনা উদ্ঘাটনে যৌক্তিক প্রমাণ দিয়েছেন।” মন্তব্যটি বিশ্লেষণ কর।


Correct Answer: 

Solution:
কসাদা মেঘে জলীয়বাষ্প জমে পানির অসংখ্য কণা তৈরি হয়।খ“আকাশ আসলে পৃথিবীর বায়ুমণ্ডলের ঢাকনা”— কথাটি দিয়ে আকাশ সম্পর্কে মানুষের ভ্রান্ত ধারণাগুলোকে মিথ্যা প্রমাণ করার চেষ্টা করা হয়েছে।আগেকার দিনে লোকজন আকাশকে পৃথিবীর উপর একটা কিছুর কঠিন ঢাকনা মনে করত। তারা মনে করত, আকাশ অনেকগুলো পরতে ভাগ করা। আসলে আকাশের নীল চাঁদোয়াটা কঠিন কোনো ঢাকনা নয়। এটি গ্যাসভর্তি ফাঁকা জায়গা।গউদ্দীপকে বর্ণিত সত্য উদ্ঘাটনের দিকটি 'আকাশ' প্রবন্ধের প্রতিনিধিত্ব করছে।প্রকৃত সত্য জানার মাঝে যে আনন্দ আছে, সেই আনন্দ অন্য কিছুতে নেই। বাস্তবতার নিরিখে সত্যের আদলে সবকিছু বিচার করা উচিত।উদ্দীপকের জগদীশচন্দ্র বসু গবেষণার মাধ্যমে প্রমাণ করেছেন যে, গাছেরও প্রাণ আছে। উদ্ভিদ ও প্রাণীদের মধ্যে যে গভীর সম্পর্ক আছে তিনি আমাদের সামনে এ সত্যটি প্রথম তুলে ধরেন। 'আকাশ' প্রবন্ধের প্রাবন্ধিক তাঁর বিজ্ঞানমনস্কতার মাধ্যমে সত্যের মানদণ্ডে বিচার করে দেখান যে, পৃথিবীর উপর আকাশ কোনো কঠিন আবরণ নয়, বিভিন্ন গ্যাসের স্তর মাত্র। নানা গ্যাসের কারণে বিভিন্ন সময়ে আকাশের রং বিচিত্র হয়ে ওঠে। সুতরাং উদ্দীপকের জগদীশচন্দ্র বসু এবং 'আকাশ' প্রবন্ধের প্রাবন্ধিকের মাঝে সত্য উদ্ঘাটনের দিকটির মিল রয়েছে।ঘ“উদ্দীপকের জগদীশচন্দ্র বসু এবং 'আকাশ' প্রবন্ধের প্রাবন্ধিক দুজনেই সত্য ঘটনা উদ্ঘাটনে যৌক্তিক প্রমাণ দিয়েছেন।” মন্তব্যটি যথাযথ।মিথ্যা বিশ্বাস ও কুসংস্কার মানুষের জ্ঞানকে সীমাবদ্ধ করে রাখে। এগুলো সত্যের মানদণ্ডে বিচার করা উচিত।উদ্দীপকে বর্ণিত জগদীশচন্দ্র বসু একজন বিশ্বমানের বিজ্ঞানী। উদ্ভিদ সম্পর্কে নানা জল্পনা-কল্পনার অবসান ঘটে তাঁর উদ্ঘাটিত তত্ত্বটি দ্বারা। গাছেরও যে প্রাণ আছে, উদ্ভিদও যে প্রাণীর মতো বিকশিত হতে থাকে— এসব বিষয় তিনি প্রমাণ করেছেন। 'আকাশ' প্রবন্ধটিতে আবদুল্লাহ আল-মুতী আকাশ সম্পর্কে বিজ্ঞানভিত্তিক প্রমাণ দিয়েছেন। তিনি দেখান যে, আকাশ নীল দেখায় বায়ুমণ্ডলের নানা গ্যাসের কারণে। আকাশ নিয়ে আগেকার মানুষের কুসংস্কারাচ্ছন্ন চিন্তারও অবসান ঘটে তাঁর যৌক্তিক প্রমাণের মধ্য দিয়ে।'আকাশ' প্রবন্ধের প্রাবন্ধিক যেমন 'আকাশ' সম্পর্কে নানা ধারণা সত্যের আলোকে, বৈজ্ঞানিক যুক্তিতে প্রমাণ করেছেন, অনুরূপভাবে জগদীশচন্দ্র বসুও গাছের প্রাণ আছে বলে তাদের বেড়ে ওঠা, উদ্ভিদের সঙ্গে প্রাণীর সম্পর্ক ইত্যাদি বিষয় প্রমাণ করেছেন। সুতরাং বলা যায়, প্রশ্নের মন্তব্যটি সঠিক।

Explanation:


Sub-Questions:

================================================================================
Question #6 (ID: 682175)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আদিম যুগের মানুষ অনেক কিছুই জানত না। তারা পায়ে হেঁটে এক জায়গা থেকে অন্য জায়গায় যেত। চাকা আবিষ্কারের সাথে সাথে মানুষের সভ্যতাও এগিয়ে যায়। যোগাযোগ ব্যবস্থার দ্রুত অগ্রগতির ফলে মানুষ এখন পৃথিবী থেকে মহাশূন্যেও অতিদ্রুত যেতে পারছে। মূলত বিজ্ঞানের অগ্রগতিই এই অসম্ভবকে সম্ভবে পরিণত করেছে।

Options:
ক. 'সংকেত' শব্দের অর্থ কী?
খ. প্রবন্ধটির নাম 'আকাশ' রাখার কারণ ব্যাখ্যা কর।
গ. উদ্দীপক ও 'আকাশ' প্রবন্ধের সাদৃশ্য ব্যাখ্যা কর।
ঘ. আলোচনাগত ভিন্নতা থাকলেও উদ্দীপকটির বিষয়বস্তু ‘আকাশ’ প্রবন্ধের মূলভাবকে সমর্থন করে— উক্তিটি বিশ্লেষণ কর।


Correct Answer: 

Solution:
কসংকেত' শব্দের অর্থ ইঙ্গিত বা ইশারা।খপ্রবন্ধটির নাম 'আকাশ' রাখার কারণ, এতে আকাশের রহস্য নিয়ে আলোচনা করা হয়েছে।'আকাশ' প্রবন্ধে আকাশের অবস্থা সম্পর্কে আলোচনা করতে গিয়ে লেখক বলেছেন, আকাশ বায়ুর একটি বিশাল স্তর। এতে প্রায় বিশটি বর্ণহীন গ্যাস মিশে আছে। বায়ুমণ্ডলে বিভিন্ন গ্যাসের অণু ছড়িয়ে আছে বলে আকাশ নীল দেখায়। সূর্যের লাল আলো মেশার কারণে কখনো কখনো মেঘ লাল দেখায়। আকাশ সম্বন্ধে এসব বিষয় এ প্রবন্ধে আলোচিত হয়েছে বলেই প্রবন্ধের নাম 'আকাশ' রাখা হয়েছে।গবিজ্ঞানের অগ্রযাত্রার দিক থেকে উদ্দীপক ও 'আকাশ' প্রবন্ধের সাদৃশ্য রয়েছে।প্রাচীনকালে মানুষ নানা কুসংস্কার ও ভ্রান্ত ধারণা নিয়ে বেঁচে থাকত। তবে দিনে দিনে বিজ্ঞানের উন্নতির ফলে মানুষের ভুল ধারণাগুলো দূর হয়েছে। বিজ্ঞানের অগ্রযাত্রার সুবাদে মানুষ আজ অসম্ভবকে সম্ভব করছে।উদ্দীপকে আদিম যুগের প্রাচীন ধারণাকে পিছনে ফেলে মানুষের সামনে এগিয়ে যাওয়ার বিষয়টি প্রকাশ পেয়েছে। আগে মানুষ পায়ে হেঁটে এক জায়গা থেকে আরেক জায়গায় গেলেও চাকা আবিষ্কারের সঙ্গে সঙ্গে যোগাযোগ ব্যবস্থায় দ্রুত অগ্রগতি নিশ্চিত হয়েছে। বিজ্ঞানের অগ্রগতির ফলেই মানুষ মহাশূন্যে অতি দ্রুত যেতে পারছে এবং অসম্ভবকে সম্ভব করছে। 'আকাশ' প্রবন্ধেও দেখা যায়, আকাশ সম্পর্কে আগের দিনের মানুষের অনেক ভুল ধারণা ছিল। আজ বিজ্ঞানের অগ্রগতির ফলে মানুষের ভুল ধারণাগুলো দূর হয়েছে। উদ্দীপক ও প্রবন্ধ উভয় ক্ষেত্রেই বিজ্ঞানের প্রসারের দিকটি প্রকাশ পেয়েছে। তাই বলা যায়, বিজ্ঞানের অগ্রযাত্রার দিক থেকেই উদ্দীপক ও 'আকাশ' প্রবন্ধের সাদৃশ্য রয়েছে।ঘআলোচনাগত ভিন্নতা থাকলেও উদ্দীপকটির বিষয়বস্তু 'আকাশ' প্রবন্ধের মূলভাবকে সমর্থন করে— উক্তিটি যথার্থ।অজানাকে জানার আগ্রহ মানুষের চিরদিনের। রহস্যের জাল ভেদ করেই মানুষ এগিয়ে যায় সামনের দিকে। আজ মানুষ আকাশের অনেক রহস্য সম্পর্কে অবগত হয়ে বিজ্ঞানের অগ্রযাত্রায় গুরুত্বপূর্ণ অবদান রেখেছে।উদ্দীপকে বিজ্ঞানের অগ্রযাত্রার দিকটি প্রকাশ পেয়েছে। অনেক বিষয় মানুষের অজানা থাকলেও বিজ্ঞানের অগ্রযাত্রার কারণে মানুষ আজ সেই অজানা বিষয়গুলো জানতে পারছে এবং অসম্ভবকে সম্ভব করেছে। বিজ্ঞানের অগ্রযাত্রায় মানুষের সভ্যতাও এগিয়ে গেছে। যোগাযোগ ব্যবস্থার দ্রুত অগ্রগতির ফলে মানুষ মহাশূন্যেও দ্রুতগতিতে যেতে পারছে। 'আকাশ' প্রবন্ধেও লেখক আকাশ নিয়ে বিভিন্ন রহস্য ও কৌতূহলের বিষয় উল্লেখ করে বিজ্ঞানের জয়যাত্রার কথা ব্যক্ত করেছেন। বিজ্ঞানের অগ্রযাত্রার কারণেই মানুষ প্রাচীনকালের ভ্রান্ত ধারণাগুলোকে পরিহার করে আকাশের রহস্য উদ্ঘাটন করেছে।উদ্দীপকটির বিষয়বস্তু 'আকাশ' প্রবন্ধের মূলভাবকে সমর্থন করে। কারণ উভয় ক্ষেত্রেই আদিম যুগের মানুষের ভ্রান্ত ধারণাকে পরিহার করে বিজ্ঞানের অগ্রগতির ধারাবাহিক যাত্রা তুলে আনা হয়েছে। এই দৃষ্টিকোণ থেকে বলা যায়, আলোচনাগত ভিন্নতা থাকলেও উদ্দীপকটির বিষয়বস্তু ‘আকাশ’ প্রবন্ধের মূলভাবকে সমর্থন করে। তাই প্রশ্নোক্ত উক্তিটি যথার্থ।

Explanation:


Sub-Questions:

================================================================================
Question #7 (ID: 682179)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আগেকার দিনে মানুষ জানত না যে, গাছেরও প্রাণ আছে। বিজ্ঞানী জগদীশচন্দ্র বসু এ বিষয়ে ব্যাপক গবেষণা করে প্রমাণ করেন যে, গাছের প্রাণ আছে। তিনি দেখিয়েছেন যে, উদ্ভিদ ও প্রাণীর জীবনের মাঝে অনেক মিল বিদ্যমান। তার আবিষ্কারের মধ্যে গাছ বেড়ে ওঠা মাপার যন্ত্র ক্রেস্কোগ্রাফ এবং গাছের দেহের উত্তেজনার বেগ মাপার সমতল তরুলিপি যন্ত্র অন্যতম।

Options:
ক. ছোট মাপের ঢেউগুলোকে আমরা কী হিসেবে দেখি?
খ. দূরদেশের সঙ্গে যোগাযোগ অনেক সহজ হয়েছে কেন?
গ. উদ্দীপকের কোন দিকটি ‘আকাশ’ প্রবন্ধের প্রতিনিধিত্ব করছে? ব্যাখ্যা কর।
ঘ. বিজ্ঞানী জগদীশচন্দ্র বসু ও 'আকাশ' প্রবন্ধের প্রাবন্ধিক উভয়েই সত্য উদ্ঘাটনের ক্ষেত্রে যৌক্তিক প্রমাণ উপস্থাপনে সক্ষম হয়েছেন। বিশ্লেষণ কর।


Correct Answer: 

Solution:
কছোট মাপের ঢেউগুলোকে আমরা নীল রং হিসেবে দেখতে পাই।খমহাকাশ যান ও উপগ্রহ থেকে দেওয়া হচ্ছে বিভিন্ন তথ্য ও সংকেত; তাই দূরদেশের সঙ্গে যোগাযোগ অনেক সহজ হয়েছে।আধুনিক যুগ বিজ্ঞানের যুগ। বিজ্ঞান অনেক অসম্ভবকে সম্ভব করেছে। আগেকার দিনে মানুষের কাছে যা ছিল কল্পনাতীত, বিজ্ঞান আজ তা বাস্তবে পরিণত করছে। এক দেশ থেকে অন্য দেশে যোগাযোগ করতে আগের দিনে অনেক সময় ও শ্রম ব্যয় হতো, কিন্তু বর্তমানে এটা মাত্র কয়েক মিনিটের ব্যাপার। আর এই বিষয়টি সম্ভব হয়েছে মহাকাশ যান থেকে পাঠানো তথ্য ও উপগ্রহের সংকেতের মাধ্যমে।গউদ্দীপকের বিজ্ঞানমনস্কতার দিকটি 'আকাশ' প্রবন্ধের প্রতিনিধিত্ব করছে।আগেকার দিনে মানুষ কুসংস্কার ও নানান ভ্রান্ত ধারণা নিয়ে থাকত। কিন্তু ক্রমে বিজ্ঞানের উন্নতি হওয়ায় মানুষ ভুল ও সঠিকের পার্থক্যটা বুঝতে শিখেছে। যার ফলে সমাজ ক্রমশই সামনের দিকে এগিয়ে যাচ্ছে।উদ্দীপকে গাছের প্রাণ আবিষ্কারের মধ্য দিয়ে আগেকার দিনের মানুষের গাছ সম্পর্কে যে ভ্রান্ত ধারণা ছিল তা দূর হয়ে গেছে। বিজ্ঞানের কল্যাণে জগদীশচন্দ্র বসু প্রমাণ করতে পেরেছেন গাছেরও প্রাণ রয়েছে। উদ্দীপকে বিজ্ঞানমনস্কতার দিকটি প্রকাশ পেয়েছে। 'আকাশ' প্রবন্ধেও দেখা যায় আকাশ সম্পর্কে আগে মানুষের নানা রকমের ভুল ধারণা ছিল। কিন্তু পরবর্তীকালে বৈজ্ঞানিকভাবে আকাশ সম্পর্কে মানুষের সেই ভুল ধারণা দূর করা সম্ভব হয়েছে। প্রবন্ধেও ফুটে উঠেছে বিজ্ঞানের প্রসার। তাই বলা যায় যে, উদ্দীপকের বিজ্ঞানমনস্কতার দিকটি 'আকাশ' প্রবন্ধের প্রতিনিধিত্ব করছে।ঘবিজ্ঞানী জগদীশচন্দ্র বসু ও 'আকাশ' প্রবন্ধের প্রাবন্ধিক উভয়েই সত্য উদ্ঘাটনের ক্ষেত্রে যৌক্তিক প্রমাণ উপস্থাপনে সক্ষম হয়েছেন— মন্তব্যটি যথার্থ।মানুষ অনেক সময়ই নিজের অনুমান থেকে অনেক রকমের ভুল ধারণা করে থাকে। তাই কোনোকিছু সম্পর্কে স্পষ্ট ধারণা না হওয়া পর্যন্ত তা নিয়ে মন্তব্য করা ঠিক নয়। জেনে-বুঝে তবেই মন্তব্য করা উচিত।উদ্দীপকে বিজ্ঞানী জগদীশচন্দ্র বসুর গাছের প্রাণ আবিষ্কারের বিষয়টি প্রকাশিত হয়েছে। জগদীশচন্দ্র বসু বিজ্ঞানকে কাজে লাগিয়ে মানুষের ধারণা ভুল প্রমাণিত করতে পেরেছেন। তিনি গাছের বেড়ে ওঠা মাপার যন্ত্র এবং গাছের দেহের উত্তেজনার বেগ মাপার সমতল তরুলিপি যন্ত্র আবিষ্কারের মধ্য দিয়ে তাঁর চিন্তার যৌক্তিকতা দেখিয়েছেন। 'আকাশ' প্রবন্ধে প্রাবন্ধিক বিজ্ঞানের মাধ্যমে আকাশের নানান উপাদানের ব্যাখ্যা দিয়েছেন। তিনি অত্যন্ত যৌক্তিকভাবে ব্যাখ্যা দিয়েছেন আসলে আকাশ পৃথিবীর উপরকার কোনো ঢাকনা নয়। বরং তা নাইট্রোজেন, অক্সিজেন, কার্বন ডাই-অক্সাইড এমন সব গ্যাসের মিশেলে তৈরি একটি ফাঁকা জায়গা। যার ফলে আকাশ সম্পর্কে মানুষের ভ্রান্ত ধারণাগুলো বদলানো সম্ভব হয়েছে।উদ্দীপকে বিজ্ঞানের যৌক্তিকতা দিয়ে গাছের প্রাণের অস্তিত্বের কথা উঠে এসেছে। ‘আকাশ’ প্রবন্ধে আকাশের উপাদান, আকাশ কেন বিভিন্ন রং ধারণ করে তার ব্যাখ্যা দেওয়া হয়েছে বিজ্ঞানের আলোকে। উদ্দীপকে যেমন গাছ নিয়ে বিভ্রান্তি দূর করা সম্ভব হয়েছে, তেমনই আলোচ্য প্রবন্ধে আকাশ নিয়ে ভ্রান্ত ধারণা দূর করা সম্ভব হয়েছে। তাই বলা যায়, বিজ্ঞানী জগদীশচন্দ্র বসু ও 'আকাশ' প্রবন্ধের প্রাবন্ধিক উভয়ই সত্য উদ্ঘাটনের ক্ষেত্রে যৌক্তিক প্রমাণ উপস্থাপনে সক্ষম হয়েছেন।

Explanation:


Sub-Questions:

