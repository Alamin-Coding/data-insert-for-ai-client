================================================================================
Question #1 (ID: 682382)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমরা কয়েকজন বন্ধু গ্রীষ্মের ছুটিতে সেন্ট মার্টিন দ্বীপের উদ্দেশ্যে রওনা হলাম। উদ্দেশ্য, দুচোখ ভরে প্রাকৃতিক দৃশ্য উপভোগ করা। ঢাকা থেকে চট্টগ্রাম আবার সেখান থেকে কক্সবাজার গেলাম, সেখান থেকে সেন্ট মার্টিন, কী অপূর্ব দৃশ্য আর সৌন্দর্যের মাখামাখি। কোরাল পাথরের ছড়াছড়ি সেন্ট মার্টিনের এক বিশাল অহংকার। এছাড়াও আছে নীল পানির এক রাজপুরী। সেখানে কচ্ছপেরা অবাধে ঘুরে বেড়ায়, ডিম পাড়ে; কাঁকড়ারা দল বেঁধে আল্পনা আঁকে। সেন্ট মার্টিনে না গেলে প্রাকৃতিক সৌন্দর্যের এই লীলাভূমি অদেখাই থেকে যেত।

Options:
ক. 'নীল নদ আর পিরামিডের দেশ' কার লেখা?
খ. উটের চোখগুলো রাতের বেলা সবুজ দেখাচ্ছিল কেন?
গ. ভ্রমণকারীদের যাত্রাপথের সাথে লেখকের মিশর ভ্রমণের কী মিল খুঁজে পাওয়া যায়? বর্ণনা কর।
ঘ. 'সেন্ট মার্টিন না গেলে প্রাকৃতিক সৌন্দর্যের এই লীলাভূমি অদেখাই থেকে যেত'— এই বক্তব্যটি 'নীল নদ আর পিরামিডের দেশ' রচনার আলোকে বিশ্লেষণ কর।


Correct Answer: 

Solution:
কনীল নদ আর পিরামিডের দেশ' ভ্রমণকাহিনিটির রচয়িতা সৈয়দ মুজতবা আলী।খরাতের বেলা উটের চোখের উপর মোটরের হেডলাইট পড়ায় চোখগুলো সবুজ দেখাচ্ছিল। লেখক মিশর ভ্রমণকালে রাতের বেলায় মোটরে করে মরুভূমির রাস্তা ধরে চলছিলেন। হঠাৎ সামনে দেখলেন জ্বলজ্বলে দুটি সবুজ আলো। প্রথমে সেটাকে ভূতের চোখ ভাবলেও কাছে গিয়ে দেখতে পান তা ছিল উটের চোখ। কারণ উটের চোখের উপর মোটরের হেডলাইট পড়ায় চোখগুলো সবুজ দেখাচ্ছিল।গভ্রমণকারীদের যাত্রাপথের সাথে 'নীল নদ আর পিরামিডের দেশ' রচনার লেখকের মিশর ভ্রমণের প্রাকৃতিক দৃশ্যের বর্ণনার মিল খুঁজে পাওয়া যায়। প্রাকৃতিক সৌন্দর্য সবাইকে মুগ্ধ করে। মানুষের মনের সমস্ত চাওয়া-পাওয়ার খোরাক জোগায় প্রকৃতি। তাই তো প্রকৃতির রূপ দেখার জন্য মানুষ পৃথিবীর বিভিন্ন স্থানে ঘুরে বেড়ায়। উদ্দীপকে বাংলাদেশের প্রকৃতির লীলাভূমি সেন্ট মার্টিনের প্রাকৃতিক দৃশ্যের কথা বর্ণিত হয়েছে। ভ্রমণকারীরা যাত্রাপথের দুই পাশে অপরূপ সৌন্দর্যের মাখামাখি দেখতে পায়। এই যাত্রাপথের প্রাকৃতিক দৃশ্যের সাথে 'নীল নদ আর পিরামিডের দেশ' রচনার মিল খুঁজে পাওয়া যায়। কায়রো ভ্রমণকালে লেখক যাত্রাপথের মরুভূমির দৃশ্য, শহরের পথের দৃশ্য বর্ণনা করেছেন, মরুভূমির প্রাকৃতিক সৌন্দর্য তুলে ধরেছেন। এর সাথেই উদ্দীপকের ভ্রমণকারীদের যাত্রাপথের মিল রয়েছে।ঘ“সেন্ট মার্টিন না গেলে প্রাকৃতিক সৌন্দর্যের এই লীলাভূমি অদেখাই থেকে যেত।” – এই বক্তব্যের সাথে আমি সম্পূর্ণ একমত। আমাদের এই পৃথিবী প্রাকৃতিক সৌন্দর্যে ভরপুর। বিভিন্ন দেশের প্রকৃতিতে রয়েছে ভিন্ন ভিন্ন সৌন্দর্যের ছোঁয়া। কোথাও রয়েছে সুবিশাল সাগর, কোথাও মরুভূমি, কোথাও পাহাড়, কোথাওবা নদীর অনাবিল সৌন্দর্য। উদ্দীপকে বর্ণিত হয়েছে বাংলাদেশের সমুদ্রকন্যা সেন্ট মার্টিন দ্বীপের নয়নাভিরাম সৌন্দর্যের বর্ণনা। স্বচ্ছ নীল সাগরজলে কোরাল পাথরের ছড়াছড়ি। “সেন্ট মার্টিন না গেলে প্রাকৃতিক সৌন্দর্যের এই লীলাভূমি অদেখাই থেকে যেত”– ভ্রমণকারীদের এই মন্তব্যের সাথে নীলনদের সৌন্দর্যের সাদৃশ্য রয়েছে। 'নীল নদ আর পিরামিডের দেশ' রচনায় লেখক মিশরের নীলনদের সৌন্দর্য বর্ণনা করেছেন। নীলনদের উপর দিয়ে মাঝারি ধরনের মহাজনি নৌকার পাল তুলে পেটুক ছেলের মতো পেট ফুলিয়ে চলা, নীলের স্বচ্ছ জলে মিশরের চাষাবাদ প্রভৃতি মনোমুগ্ধকর দৃশ্য বর্ণনা করেছেন। এই বর্ণনার সাথে উদ্দীপকের সেন্ট মার্টিন দ্বীপের প্রাকৃতিক সৌন্দর্য বর্ণনার সাদৃশ্য খুঁজে পাওয়া যায়।

Explanation:


Sub-Questions:

================================================================================
Question #2 (ID: 682385)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
শ্রেয়সী তার বন্ধুদের নিয়ে বাংলাদেশের রাজধানী ঢাকার উদ্দেশ্যে রওনা হলো। পদ্মা ও যমুনার রুপালি স্রোত পাড়ি দিয়ে তারা এক সময় ঢাকায় পৌঁছায়। সেখানে তারা প্রথমেই যায় লালবাগের দুর্গে। এ যেন ফেলে আসা মুঘল সাম্রাজ্যের একটুকরো রাজত্ব। মুঘল সম্রাটদের স্থাপত্য ঐশ্বর্য এখানে লুকিয়ে আছে। এখানকার দরবার হল, পরীবিবির মাজার ও শাহজাদা আজমের মসজিদ দেখে তারা ছবি তুলতে লাগলো। তারা শেষ পর্যন্ত স্বীকার করলো, এখানে আসার ফলেই তারা অতীত ইতিহাস ও সম্রাটদের হারিয়ে যেতে বসা বিশাল কীর্তির সঙ্গে পরিচিত হতে পেরেছে।

Options:
ক. 'নীল নদ আর পিরামিডের দেশ' রচনাটি লেখকের কোন গ্রন্থ থেকে সংকলন করা হয়েছে?
খ. “এই নীলের জল দিয়ে এ দেশের চাষ হয়”— কেন?
গ. উদ্দীপকে 'নীল নদ আর পিরামিডের দেশ' রচনার যে দিকের সাদৃশ্য রয়েছে তা ব্যাখ্যা কর।
ঘ. “উদ্দীপকের শ্রেয়সী ও তার বন্ধুদের ভ্রমণের উদ্দেশ্য যেন সৈয়দ মুজতবা আলীর ‘চাওয়া’”— মন্তব্যটি 'নীল নদ আর পিরামিডের দেশ' রচনার আলোকে বিশ্লেষণ কর।


Correct Answer: 

Solution:
কনীল নদ আর পিরামিডের দেশ' লেখকের 'জলে ডাঙ্গায়' গ্রন্থ থেকে সংকলন করা হয়েছে।খ“এই নীলের জল দিয়ে এ দেশের চাষ হয়”— কারণ নীল নদই মিশরের চাষাবাদের জন্য মিষ্টি পানির জোগান দেয়। নীল নদ মিশরের তথা পৃথিবীর সবচেয়ে দীর্ঘতম নদ। এদেশের বিস্তীর্ণ অঞ্চলজুড়ে এ নদ প্রবাহিত। মরুময় মিশর দেশে নীলনদের অববাহিকায় চাষাবাদ হয়। এজন্যই লেখক বলেছেন— এই নীলের জল দিয়ে এ দেশের চাষ হয়।গউদ্দীপকটি 'নীল নদ আর পিরামিডের দেশ' রচনার যে দিকের সাদৃশ্য রয়েছে তা হলো— ইতিহাস-ঐতিহ্য ও দর্শনের। ভ্রমণ মানুষের জ্ঞানভাণ্ডারকে পরিপূর্ণ করে। বিভিন্ন বিষয় সম্পর্কে তার কৌতূহল বা জানার বাসনা রয়েছে। সেই বাসনা থেকেই মানুষ বিভিন্ন স্থানে ভ্রমণ করে জ্ঞানার্জন করে। উদ্দীপকের শ্রেয়সী ও তার বন্ধুদের ভ্রমণের উদ্দেশ্যে ছিল বাংলার ইতিহাস ও ঐতিহ্য সম্পর্কে জানার। এজন্য তারা ঢাকার লালবাগ দুর্গে যায়। তারা মুঘল স্থাপত্যের ঐশ্বর্য, পরীবিবির মাজার, শাহজাদা আজমের মসজিদ ইত্যাদি দেখে। 'নীল নদ আর পিরামিডের দেশ' রচনার লেখকও পুরনো ইতিহাস ও ঐতিহ্য সম্পর্কে জ্ঞান লাভ করার জন্য মিশরে যান। তিনি মিশরের অতীত ঐতিহ্য পিরামিড দেখে তাঁর জ্ঞানভাণ্ডার পূর্ণ করেন। এসব দিক বিচারে তাই বলা যায়, ইতিহাস-ঐতিহ্য দর্শনের দিক দিয়ে উদ্দীপকের সঙ্গে আলোচ্য রচনার সাদৃশ্য রয়েছে।ঘ“উদ্দীপকের শ্রেয়সী ও তার বন্ধুদের ভ্রমণের উদ্দেশ্য যেন সৈয়দ মুজতবা আলীর ‘চাওয়া’”— মন্তব্যটি যথার্থ। পৃথিবীতে অনেক কীর্তি রয়েছে যা থেকে আমরা অতীত ঐতিহ্য সম্পর্কে জ্ঞান লাভ করতে পারি। অতীতের অনেক স্থাপনায় উচ্চমানের শৈল্পিক নিদর্শন ও নির্মাণশৈলীর পরিচয় পাওয়া যায়। উদ্দীপকের শ্রেয়সী ও তার বন্ধুরা সবাই মিলে রাজধানী ঢাকায় আসে। তারা ঢাকায় এসে লালবাগ দুর্গ পরিদর্শন করে। মুঘল ইতিহাস ও ঐতিহ্য সম্পর্কে জানতে পারে। তাদের ঢাকায় আসার মূল উদ্দেশ্যই ছিল ভ্রমণ ও অতীত ঐতিহ্য সম্পর্কে জানা। সৈয়দ মুজতবা আলী তার 'নীল নদ আর পিরামিডের দেশ' রচনায় মিশর ভ্রমণের কথা তুলে ধরেছেন। বর্ণনা করেছেন মিশরের ইতিহাস ও ঐতিহ্য। আলোচ্য রচনার মধ্য দিয়ে লেখক মূলত চেয়েছেন মানুষকে ভ্রমণে আগ্রহী করে তুলতে ও বিভিন্ন দেশের ইতিহাস সংস্কৃতি সম্পর্কে জানাতে। উদ্দীপকের শ্রেয়সী ও তার বন্ধুরা ঢাকার লালবাগ দুর্গ ভ্রমণের মধ্য দিয়ে যেন লেখকের সেই চাওয়াকে পূরণ করেছে। তাই বলা যায়, মন্তব্যটি যথার্থ।

Explanation:


Sub-Questions:

================================================================================
Question #3 (ID: 682388)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নীরেন হাত-পা ধুইয়া ঠাণ্ডা হইয়া বসিল। ... বুড়ির রান্না শেষ হইতে রাত দশটা বাজিল। ... রাঙা আউশ চালের ভাত, পেঁপের ডালনা, সোনা-মুগের ডাল, উচ্ছেভাজা, আলুভাতে, ঘন আটানো সরপড়া দুধ, দুটি পাকা কলা, একদলা আখের গুড়ের পাটালি। আদ্ভুত রান্না বুড়ির হাতের। ... উচ্ছ্বসিত প্রশংসার সুরে বলিল- এমন রান্না কখনো খাইনি দিদিমা। শুনতাম বটে বাংলাদেশের পাড়াগায়ের রান্নার কথা- কিন্তু এ যে এমন চমৎকার তা ভাবিনি- [তথ্যসূত্র : বংশলতিকার সন্ধানে - বিভূতিভূষণ বন্দ্যোপাধ্যায়]

Options:
ক. 'নাইল' অর্থ কী?
খ. 'সে এক অদ্ভুত দৃশ্য’— উক্তিটি লেখক কেন করেছেন ?
গ. উদ্দীপকটি 'নীল নদ আর পিরামিডের দেশ' ভ্রমণকাহিনির কোন বিষয়টির কথা মনে করিয়ে দেয়?
ঘ. যে খাবারগুলোর জন্য আলোচ্য রচনার লেখকের প্রাণ কাঁদছিল তা উদ্দীপকের নীরেনের জন্য বুড়ি রেঁধেছে— মন্তব্যটি বিচার কর।


Correct Answer: 

Solution:
কনাইল' শব্দের অর্থ নারিকেল।খচাঁদনি রাতের মরুভূমির দৃশ্য দেখে লেখক উক্তিটি করেছেন। লেখক সুয়েজ বন্দর ছেড়ে শহরের দিকে রওয়ানা করেছেন, বিশাল মরুভূমির মধ্য দিয়ে। তখন আকাশে চাঁদ উঠেছে। এই চাঁদের আলোয় মরুভূমির প্রাকৃতিক সৌন্দর্য দেখে লেখক মন্তব্য করেন— সে এক অদ্ভুত দৃশ্য। সেই দৃশ্য বাংলাদেশের সবুজ শ্যামলিমার মধ্যে দেখা যায় না।গউদ্দীপকটি 'নীল নদ আর পিরামিডের দেশ' ভ্রমণকাহিনির রান্না ও খাবারের বিষয়টির কথা মনে করিয়ে দেয়। ভিন্ন ভিন্ন দেশে ভিন্ন ভিন্ন খাবারের বৈশিষ্ট্য লক্ষ করা যায়। প্রতিটি দেশের খাবারের নিজস্ব ঐতিহ্য রয়েছে, যা থেকে মানুষের জীবন বৈচিত্র্য সম্পর্কেও জানা যায়। উদ্দীপকে বাংলার রন্ধনশিল্প ও খাবারের বিষয়টি প্রকাশ পেয়েছে। যেখানে বাংলাদেশের এক গ্রামে বেড়াতে গেলে নীরেনকে খেতে দেওয়া হয় বৈচিত্র্যময় বাহারি সব খাবার— আউশ চালের ভাত, পেঁপের ডালনা, সোনামুগের ডাল, উচ্ছেভাজি, আলুভাতে, দুধ, পাকা কলা, গুড়। নীরেনের কাছে এসব খাবার অদ্ভুত সুন্দর লাগে। 'নীল নদ আর পিরামিডের দেশ' ভ্রমণকাহিনিতেও লেখক মিশরে বেড়াতে গিয়ে সেখানকার খাবারের কথা তুলে ধরেছেন। যেমন— মুরগি মুসল্লাম, শিক কাবাব, শামি কাবাব। তাই বলা যায়, উদ্দীপকটি আলোচ্য রচনার রান্না ও খাবারের বিষয়টির কথা মনে করিয়ে দেয়।ঘযে খাবারগুলোর জন্য আলোচ্য রচনার লেখকের প্রাণ কাঁদছিল তা উদ্দীপকের নীরেনের জন্য বুড়ি রেঁধেছে— মন্তব্যটি যথার্থ। ভ্রমণের মাধ্যমে মানুষ বিচিত্র বিষয়ে অভিজ্ঞতা অর্জন করে। এসব বিষয়ে থাকে দেশের ইতিহাস, ঐতিহ্য, সংস্কৃতি এবং খাদ্যসংস্কৃতি। 'নীল নদ আর পিরামিডের দেশ' রচনায় লেখক মিশরীয় খাদ্য সম্পর্কে আলোচনা করেছেন। ক্ষুধার্ত অবস্থায় লেখকরা এক রেস্তোরাঁয় যান, সেখানে নানা রকম মিশরীয় খাবার খান। অথচ লেখকের প্রাণ কেঁদেছিল আতপ চালের ভাত, উচ্ছেভাজা, সোনামুগের ডাল, পটোলভাজা ও মাছের ঝোলের মতো দেশি খাবারের জন্য। এ খাবারগুলোই উদ্দীপকের নীরেনকে খেতে দেয় বুড়ি। বাংলাদেশের এই চালের ভাত, সোনামুগ ডাল, উচ্ছেভাজা, দুধ, কলা, গুড় খেয়ে পরিতৃপ্ত ও চমৎকৃত হয় নীরেন। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 682395)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
“কত দেশের কত রকমের লোক পণ্যবাহিনীর সঙ্গে সঙ্গে চলেছে। কত ঢঙের টুপি, কত রঙের পাগড়ি, কত যুগের অস্ত্র- গাদাবন্দুক থেকে আরম্ভ করে আধুনিকতম জর্মন মাউজার। দামেস্কের বিখ্যাত সুদর্শন তরবারি, সুপারি কাটার জাতির মতো 'জামধর’ মোগল ছবিতে দেখেছিলুম, বাস্তবে দেখলুম হুবহু সেই রকম গোলাপি সিষ্কের কোমরবন্ধে গোঁজা। কারো হাতে কানজোখা পেতলে বাঁধানো লাঠি, কারো হাতে লম্বা ঝকঝকে বর্ণা। উটের পিঠে পশমে রেশমে বোনা কত রঙের কার্পেট, কত আকারের সামোভার। বস্তা বস্তা পেস্তা বাদাম আখরোট কিসমিস আলুবুখারা চলেছে হিন্দুস্থানের বিরিয়ানি পোলাওয়ের জৌলুস বাড়াবার জন্য। আরও চলেছে, শুনতে পেলুম, কোমরবন্ধের নিচে, ইজেরের ভাঁজে, পুস্তিনের লাইনিংয়ের ভিতরে আফিং আর হাসিস না ককেনই, না আরও কিছু।

Options:
ক. মিশর কোন নদীর তীরে গড়ে উঠেছে?
খ. “ঝিনুকের মতো দাঁত আর কালো চামড়ার কী অসীম সৌন্দর্য।”– লেখক কোন প্রসঙ্গে মন্তব্যটি করেছেন?
গ. উদ্দীপকটি 'নীল নদ আর পিরামিডের দেশ' রচনার কোন বিষয়টির সঙ্গে সাদৃশ্যপূর্ণ?
ঘ. “উদ্দীপকটি ‘নীল নদ আর পিরামিডের দেশ' রচনার সম্পূর্ণ ভাব ধারণ করতে পারেনি।”– মন্তব্যটির যথার্থতা নিরূপণ কর।


Correct Answer: 

Solution:
কমিশর নীলনদের তীরে গড়ে উঠেছে।খনিগ্রোদের দৈহিক সৌন্দর্য বর্ণনায় লেখক প্রশ্নোক্ত মন্তব্যটি করেছেন। লেখক মিশর ভ্রমণকালে বিভিন্ন জাতি-গোষ্ঠীর মানুষ দেখতে পান— তাদের মধ্যে নিগ্রো ও সুদানি বিশেষভাবে উল্লেখযোগ্য। নিগ্রোদের দৈহিক সৌন্দর্য বর্ণনা করতে গিয়ে তিনি বলেন, ভেড়ার লোমের মতো কোঁকড়ানো চুল, লাল লাল পুরু দুখানা ঠোঁট, বোঁচা নাক, ঝিনুকের মতো দাঁত আর কালো চামড়ার কী অসীম সৌন্দর্য।গউদ্দীপকটি ‘নীল নদ আর পিরামিডের দেশ’ রচনার বিভিন্ন জাতির মানুষের জীবনাচরণ, অভ্যাস ও দৈহিক সৌন্দর্য বর্ণনার বিষয়টির সঙ্গে সাদৃশ্যপূর্ণ। আমাদের এই পৃথিবীতে নানা জাতির লোক বাস করে— কেউ কালো, কেউ সাদা। কিন্তু সবাই মানুষ। এই রঙ কেবল বাহ্যিক বৈচিত্র্য, ভেতরে সবাই এক। উদ্দীপকে কাবুলের পাঠানদের জীবনাচরণ, সাজপোশাক, অস্ত্র, পণ্য বহনের ধরন প্রভৃতি বর্ণনা করা হয়েছে। ঠিক তেমনি, ‘নীল নদ আর পিরামিডের দেশ’ রচনায় লেখক নিগ্রো, সুদানি, মিশরীয় প্রভৃতি জাতির জীবনধারা, আচার-আচরণ এবং চেহারার বৈশিষ্ট্য বর্ণনা করেছেন। তাই বলা যায়, উদ্দীপকের সাথে আলোচ্য রচনার বিষয়গত সাদৃশ্য রয়েছে।ঘ“উদ্দীপকটি ‘নীল নদ আর পিরামিডের দেশ’ রচনার সম্পূর্ণ ভাব ধারণ করতে পারেনি”— মন্তব্যটি যথার্থ। ভ্রমণকাহিনি পড়লে বিভিন্ন দেশের অবস্থান, প্রাকৃতিক সৌন্দর্য, জনজীবন, ইতিহাস-ঐতিহ্য ইত্যাদি সম্পর্কে জানা যায়। উদ্দীপকে আমরা কাবুলবাসীর জীবনধারা ও ঐতিহ্য সম্পর্কে জানতে পারি। এটি নিঃসন্দেহে আলোচ্য রচনার একটি দিক ধারণ করেছে। তবে ‘নীল নদ আর পিরামিডের দেশ’ রচনায় লেখক মিশরের প্রাকৃতিক দৃশ্য, পিরামিড, নীলনদের সৌন্দর্য, লোকসংস্কৃতি, ইতিহাস ও দর্শনীয় স্থানের বিস্তৃত বর্ণনা করেছেন। কিন্তু এসব দিক উদ্দীপকে অনুপস্থিত। তাই বলা যায়, এটি আলোচ্য রচনার পূর্ণ ভাব ধারণ করতে পারেনি। মন্তব্যটি যথার্থ।

Explanation:


Sub-Questions:

================================================================================
Question #5 (ID: 682397)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আধুনিক কায়রো শহরের নিকটবর্তী গীজে নামক স্থানে যে তিনটি অতিকায় পিরামিড বর্তমান, এ তিনজন সম্রাটই এগুলোর নির্মাতা। এর মধ্যে সবচেয়ে বড় এবং প্রথম নির্মিত হয়েছে খুফুর পিরামিড। তেইশ লক্ষ অতিকায় চুনাপাথর দিয়ে এটি নির্মিত হয়েছে। প্রতিটি খণ্ডের ওজন আড়াই টনের কম নয়। ফারাওদের সম্পূর্ণ সমাধি কক্ষ গ্রানাইট পাথরে তৈরি। প্রায় এক লক্ষ লোক বিশ বছর পরিশ্রম করে এর নির্মাণকাজ সমাপ্ত করে। ভূমি হতে এ পিরামিডের চূড়ার উচ্চতা ৪৮১ ফুট, ভূমিতে অবস্থিত এক একটি দিক ৭৫৫ ফুট লম্বা। [তথ্যসূত্র: চারু ও কারুকলা : (মিশরীয় সভ্যতা)— ফজলুল হক— মুন্টু]

Options:
ক. ভূমধ্যসাগর থেকে কত মাইল পেরিয়ে মন্দমধুর ঠান্ডা হাওয়া আসছিল?
খ. সবাই নিকটতম রেস্তোরায় কেন হুড়মুড় করে ঢুকেছিল? ব্যাখ্যা কর।
গ. উদ্দীপকের সঙ্গে 'নীল নদ আর পিরামিডের দেশ' রচনার সাদৃশ্য কোথায়? আলোচনা কর।
ঘ. “উদ্দীপকের আলোচ্য দিকটিই 'নীল নদ আর পিরামিডের দেশ' রচনার একমাত্র বিষয় নয়।” মন্তব্যটি যাচাই কর।


Correct Answer: 

Solution:
কভূমধ্যসাগর থেকে একশ মাইল পেরিয়ে মন্দমধুর ঠান্ডা হাওয়া আসছিল।খসবাই ক্ষুধার্ত থাকায় নিকটতম রেস্তোরাঁয় হুড়মুড় করে ঢুকেছিল। লেখক ও তাঁর সঙ্গীরা মিশর ঘুরতে গিয়ে কায়রো শহরে পৌঁছান। সেখানে বিভিন্ন রেস্তোরাঁয় নানা রকম রান্নার ঘ্রাণ চারদিকে ছড়িয়ে পড়ে। ক্ষুধার্ত অবস্থায় তারা যখন এই ঘ্রাণ অনুভব করেন, তখন তাদের ক্ষুধা আরও বেড়ে যায় এবং তারা দেরি না করে নিকটতম একটি রেস্তোরাঁয় হুড়মুড় করে ঢুকে পড়েন।গউদ্দীপকের সঙ্গে ‘নীল নদ আর পিরামিডের দেশ’ রচনার পিরামিড সংক্রান্ত বর্ণনার দিক থেকে সাদৃশ্য রয়েছে। পৃথিবীর প্রাচীন সভ্যতার ইতিহাসে পিরামিড একটি গুরুত্বপূর্ণ স্থান অধিকার করে আছে। উদ্দীপকে গীজার তিনটি পিরামিড, বিশেষ করে খুফুর পিরামিড সম্পর্কে বিশদ বিবরণ দেওয়া হয়েছে— যেমন, এটি ২৩ লক্ষ চুনাপাথর দ্বারা তৈরি, এক লক্ষ শ্রমিক বিশ বছর ধরে এটি নির্মাণ করেছেন। অনুরূপভাবে ‘নীল নদ আর পিরামিডের দেশ’ রচনাতেও লেখক পিরামিডের ইতিহাস ও তা নির্মাণে ব্যবহৃত উপাদান ও শ্রমের কথা বিশদভাবে তুলে ধরেছেন। তাই পিরামিড সংক্রান্ত দিক থেকে এ দুটি লেখার মধ্যে সাদৃশ্য বিদ্যমান।ঘ“উদ্দীপকের আলোচ্য দিকটিই ‘নীল নদ আর পিরামিডের দেশ’ রচনার একমাত্র বিষয় নয়”— মন্তব্যটি যথার্থ। কারণ উদ্দীপকে কেবল পিরামিড নির্মাণ, তার আকার, উপাদান ও শ্রমিকসংখ্যা নিয়ে আলোচনা করা হয়েছে। অন্যদিকে ‘নীল নদ আর পিরামিডের দেশ’ রচনায় লেখক পিরামিড ছাড়াও মিশরের নীল নদ, মরুভূমি, বিভিন্ন জাতির জীবনধারা, রান্নাবান্না, স্থানীয় ঐতিহ্য, আবহাওয়া, সামাজিক প্রেক্ষাপট প্রভৃতি বিষয়ে বিশদভাবে আলোচনা করেছেন। ফলে উদ্দীপক শুধু একটি দিক তুলে ধরেছে, যেখানে মূল রচনায় আছে একটি সমন্বিত ভ্রমণ অভিজ্ঞতা। তাই প্রশ্নোক্ত মন্তব্যটি যুক্তিযুক্ত ও যথার্থ।

Explanation:


Sub-Questions:

================================================================================
Question #6 (ID: 682403)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সেখানে একবার একটি পাহাড় দেখিয়া চমৎকৃত হইয়াছিলাম। সেটি একশিলা, সমুদয়ে একখানি প্রস্তর। তাহাতে “একেবারে কোথাও কণামাত্র মৃত্তিকা নাই, সমুদয় পরিষ্কার ঝরঝর করিতেছে। তাহার একস্থান অনেক দূর পর্যন্ত ফাটিয়া গিয়াছে, সেই ফাটার উপর বৃহৎ এক অশ্বত্থ গাছ জন্মিয়াছে। তখন মনে হইয়াছিল, অশ্বত্থ বৃক্ষ বড় রসিক, এই নীরস পাষাণ হইতেও রসগ্রহণ করিতেছে। কিছুকাল পরে আর একদিন এই অশ্বথ গাছ আমার মনে পড়িয়াছিল, তখন ভাবিয়াছিলাম বৃক্ষটি বড় শোষক, ইহার নিকট নীরস পাষাণেরও নिस্তার নাই।

Options:
ক. মিশরীয় রান্না ভারতীয় রান্নার কী হয়?
খ. “কিন্তু আহা, ওদের সর্বাঙ্গ দিয়ে যেন তেল ঝরছে”— লেখক কেন মন্তব্যটি করেছেন?
গ. উদ্দীপকের সঙ্গে 'নীল নদ আর পিরামিডের দেশ' রচনার সাদৃশ্য কোথায়? আলোচনা কর।
ঘ. “ভ্রমণই উদ্দীপক এবং ‘নীল নদ আর পিরামিডের দেশ’ রচনার মূল বিষয়।” মন্তব্যটি যাচাই কর।


Correct Answer: 

Solution:
কমিশরীয় রান্না ভারতীয় রান্নার মামাতো বোন।খলেখক মিশর ভ্রমণে নিগ্রোদের সৌন্দর্য ও শারীরিক গঠন দেখে মন্তব্যটি করেছেন। নিগ্রোদের গায়ের রং গাঢ়, ঠোঁট মোটা, চুল কোঁকড়ানো এবং তারা সাধারণত তেল মাখে না। কিন্তু তাদের গায়ে এমন একটা প্রাকৃতিক উজ্জ্বলতা বা ঝকঝকে ভাব থাকে, যা দেখে মনে হয় শরীর থেকে যেন তেল ঝরছে। এই সৌন্দর্য তাদের শারীরিক কাঠামো এবং বৈশিষ্ট্য থেকেই সৃষ্টি, যা লেখককে অভিভূত করে।গউদ্দীপকটি ও ‘নীল নদ আর পিরামিডের দেশ’ রচনায় ভূপ্রকৃতির সৌন্দর্যবর্ণনার দিক থেকে মিল রয়েছে। উদ্দীপকে একশিলা পাহাড়ের মধ্যে অশ্বত্থ গাছের জন্ম এবং সেই দৃশ্য দেখে লেখকের চমকপ্রদ অনুভব প্রকাশ পেয়েছে। একইভাবে ‘নীল নদ আর পিরামিডের দেশ’ রচনায় লেখক মরুভূমির বিস্তৃত দৃশ্য, নীল নদ ও পিরামিডের বর্ণনা করে মিশরের ভূপ্রকৃতি ও স্থাপত্যের অনুপম সৌন্দর্য তুলে ধরেছেন। উভয় লেখায় প্রকৃতির অপার বিস্ময় এবং তার প্রতি মানুষের বিস্ময় ও দৃষ্টিভঙ্গি প্রকাশ পেয়েছে।ঘ“ভ্রমণই উদ্দীপক এবং ‘নীল নদ আর পিরামিডের দেশ’ রচনার মূল বিষয়”— মন্তব্যটি পুরোপুরি সত্য। কারণ, উভয় ক্ষেত্রেই লেখকের অভিজ্ঞতা, অনুভূতি এবং প্রকৃতির সৌন্দর্য উপভোগের প্রসঙ্গ তুলে ধরা হয়েছে। উদ্দীপকে পাহাড়ের উপরে জন্ম নেওয়া অশ্বত্থ গাছকে কেন্দ্র করে একটি ভ্রমণদৃশ্য চিত্রিত হয়েছে। অন্যদিকে, ‘নীল নদ আর পিরামিডের দেশ’ লেখায় লেখক ভ্রমণের অভিজ্ঞতা, নিগ্রোদের দৈহিক সৌন্দর্য, মিশরের ইতিহাস ও রান্নাবান্না— সবকিছুই তুলে ধরেছেন। তাই বলা যায়, দুটি লেখার মূল উপজীব্যই হলো ভ্রমণ ও এর অভিজ্ঞতা থেকে অর্জিত উপলব্ধি।

Explanation:


Sub-Questions:

================================================================================
Question #7 (ID: 682407)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রামগড়ের পর ১০/১২ মাইল পথ অত্যন্ত বিপদ সঙ্কুল । রাস্তা হেয়ার-পিনের মতো এঁকেবেঁকে উপরের দিকে উঠেছে। রাস্তার মুখেই একটি সাইন বোর্ডে লেখা আছে, 'রাস্তা বড় বিপদসঙ্কুল— মোটরের গতি পাঁচ মাইলের বেশি না হয়'। আমরা সকলে সাবধান হয়ে বসলুম। সমশের আলি পাহাড়ের পথ দিয়ে মোটর চালাতে সিদ্ধহস্ত। শিলংয়ের রাস্তায় সে যথেষ্ট মোটর চালিয়েছে। এখানে মোটর চালাবার ভার সে-ই গ্রহণ করল। অবিরামভাবে হর্ন বাজাতে বাজাতে এঁকেবেঁকে আমরা সেই পার্বত্য পথে আরোহণ করতে লাগলাম। সৌন্দর্যের হিসাবে এই পথটা শিলং গৌহাটি - রোডের যোগ্য প্রতিদ্বন্দ্বী। একদিকে উচ্চ জঙ্গল-সমাকীর্ণ পাহাড়, আর অপর দিকে সুগভীর খাদ- তার পাদদেশে সুদূর সমতল ভূমি— তাকে বেষ্টিত করে দাঁড়িয়ে আছে অসংখ্য শৈলশ্রেণি। স্থানটি যেন প্রকৃতির লীলাক্ষেত্র ।

Options:
ক. সন্ধ্যের দিকে জাহাজ কোন বন্দরে পৌছল?
খ. 'সে দৃশ্য বাংলাদেশের সবুজ শ্যামলিমার মাঝখানে দেখা যায় না'- ব্যাখ্যা কর।
গ. উদ্দীপকের সাথে 'নীল নদ আর পিরামিডের দেশ' রচনার কোন বিষয়ের বৈসাদৃশ্য চোখে পড়ে? ব্যাখ্যা কর ।
ঘ. “উদ্দীপকটি 'নীল নদ আর পিরামিডের দেশ' রচনার সমগ্র বিষয়কে উপস্থাপন করেছে।”— মন্তব্যটি সম্পর্কে তোমার মতামত উপস্থাপন কর।


Correct Answer: 

Solution:
কসন্ধ্যের দিকে জাহাজ সুয়েজ বন্দরে পৌঁছল ।খমরুভূমির প্রাকৃতিক দৃশ্য বর্ণনা করতে গিয়ে লেখক উল্লিখিত উক্তিটি করেছেন। লেখক মিশরে ভ্রমণকালে মরুভূমির পথে চলতে গিয়ে দেখেন তার অপরূপ সৌন্দর্য। মরুভূমির উপর চাঁদের আলো পড়লে যে অপূর্ব মায়াময় শোভা ধারণ করে সেটি সবুজ-শ্যামল বাংলার কোথাও দেখা যায় না। এ প্রসঙ্গে লেখক উদ্ধৃত উক্তিটি করেছেন ।গউদ্দীপকের সাথে 'নীল নদ আর পিরামিডের দেশ' রচনার প্রাকৃতিক বৈচিত্র্যের বৈসাদৃশ্য রয়েছে। আমাদের এ পৃথিবীর ভূপ্রকৃতি বৈচিত্র্যময়। একেক জায়গায় একেক ধরনের বৈচিত্র্য পরিলক্ষিত হয়। কোথাও সমতল, কোথাও মরুভূমি, আবার কোথাওবা পাহাড়-পর্বত । উদ্দীপকে পাহাড়ি প্রকৃতির বর্ণনা করা হয়েছে। শিলংয়ের পাহাড়ি জঙ্গল, সুউচ্চ পর্বতমালা, গভীর খাদ ইত্যাদি প্রাকৃতিক দৃশ্যের বর্ণনা রয়েছে। অন্যদিকে 'নীল নদ আর পিরামিডের দেশ' রচনায় রয়েছে মরুভূমির বর্ণনা। সেখানে বালুর উপর সূর্য কিরণ প্রতিফলিত হয়ে ক্ষণে ক্ষণে রং বদলায়। চাঁদের আলোয় সেখানে মায়াময় পরিবেশ সৃষ্টি হয়। এই প্রাকৃতিক দৃশ্যের সাথে উদ্দীপকের বৈসাদৃশ্য রয়েছে।ঘআমি মন্তব্যটির সাথে একমত নই। কেননা আলোচ্য রচনায় উদ্দীপকের বিষয় ছাড়াও অন্যান্য বিষয়ের উপস্থিতি লক্ষ করা যায় । • পৃথিবীতে বিভিন্ন ধরনের ভূ-বৈচিত্র্য রয়েছে। এর প্রতিটি দৃশ্যই মনোরম ও মায়াময়। সবুজ প্রকৃতির যেমন সৌন্দর্য রয়েছে তেমনই সৌন্দর্য রয়েছে মরুভূমিরও। • উদ্দীপকে পাহাড়ি পরিবেশ বর্ণনা করা হয়েছে। পাহাড়ি আঁকাবাঁকা পথ আর জঙ্গলময় পাহাড়ের দৃশ্য লেখক তুলে ধরেছেন। এই যাত্রাপথের বর্ণনা 'নীল নদ আর পিরামিডের দেশ' রচনায়ও রয়েছে, তবে এটিই রচনার সমগ্র বিষয় নয়। এছাড়াও আলোচ্য রচনাটিতে অন্যান্য বিষয় উপস্থাপিত হয়েছে। • 'নীল নদ আর পিরামিডের দেশ' রচনায় মরুভূমি ঘেরা ঐতিহাসিক কায়রো শহর, সপ্তাশ্চর্য পিরামিড, ভুবনবিখ্যাত মসজিদ, সেখানকার লোকজন, খাবার-দাবার প্রভৃতি বিষয় আলোচনা করা হয়েছে, যা উদ্দীপকে অনুপস্থিত। তাই প্রশ্নোক্ত মন্তব্যের সাথে আমি একমত নই।

Explanation:


Sub-Questions:

================================================================================
Question #8 (ID: 682410)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ফ্রান্সকে বলা হয় ছবি ও কবিতার দেশ। এদেশের নগরীর রূপসৌন্দর্য অতুলনীয়। এর মোহে বহু পর্যটক ভিড় করে সেখানে। রাজধানী প্যারিসকে অর্ধেক নগরী ও অর্ধেক কল্পনার শহর বলা হয়। শিল্প, সাহিত্য ও সংস্কৃতির এক অন্যতম পাদপীঠ এ প্যারিস নগরী। এখানের রেস্তোরাঁগুলোতে স্বল্প মূল্যে ঘন্টার পর ঘণ্টা আড্ডা দেওয়া যায়। সুগন্ধি শিল্পের জন্যও প্যারিসের সুনাম জগৎজোড়া। [ময়মনসিংহ জিলা স্কুল

Options:
ক. সৈয়দ মুজতবা আলীর জন্মস্থান কোথায়?
খ. উটের চোখগুলো রাতের বেলা সবুজ দেখাচ্ছিল কেন?
গ. উদ্দীপকের সাথে ‘নীল নদ আর পিরামিডের দেশ' ভ্রমণকাহিনির মিল দেখাও ।
ঘ. “রূপসৌন্দর্যের কারণে ফ্রান্স ও মিশরে পর্যটকরা ভিড় করে”— মতামত দাও ।


Correct Answer: 

Solution:
কসৈয়দ মুজতবা আলীর জন্মস্থান আসামের করিমগঞ্জে।খরাতের বেলা উটের চোখের উপর মোটরের হেডলাইট পড়ায় চোখগুলো সবুজ দেখাচ্ছিল।লেখক মিশর ভ্রমণকালে রাতের বেলায় মোটরে করে মরুভূমির রাস্তা ধরে চলছিলেন। হঠাৎ সামনে দেখলেন জ্বলজ্বলে দুটি সবুজ আলো। প্রথমে সেটাকে ভূতের চোখ ভাবলেও কাছে গিয়ে দেখতে পান তা ছিল উটের চোখ। কারণ উটের চোখের উপর মোটরের হেডলাইট পড়ায় চোখগুলো সবুজ দেখাচ্ছিল।গউদ্দীপকের সাথে 'নীল নদ আর পিরামিডের দেশ' ভ্রমণকাহিনির স্থানের সৌন্দর্যের দিক থেকে মিল রয়েছে।•` পৃথিবীতে বহু দর্শনীয় স্থান রয়েছে। সেগুলো পরিদর্শনের মধ্য দিয়ে আমরা বিভিন্ন জ্ঞান লাভ করি। একই সঙ্গে আমাদের অনেক রকমের মানসিক বিকাশ সাধনও হয়। নিজেদের সত্তাকে পরিপূর্ণ করতে দর্শনীয় স্থানগুলো ভ্রমণের বিকল্প নেই ।• উদ্দীপকে ফ্রান্সের সৌন্দর্য বর্ণনা করা হয়েছে। ফ্রান্সের মনোমুগ্ধকর সৌন্দর্য একদিকে মানুষের হৃদয় হরণ করে, অন্যদিকে শিল্প-সাহিত্যে সমৃদ্ধ এই দেশ মানুষের মনকে মুগ্ধ করে। ফ্রান্সের রাজধানী প্যারিসকে কল্পনার শহর বলা হয়েছে। 'নীল নদ আর পিরামিডের দেশ' ভ্রমণকাহিনিতেও মিশরের সৌন্দর্য ও কায়রো শহরের বর্ণনা দেওয়া হয়েছে। মিশরের প্রাকৃতিক সৌন্দর্য ও সেখানকার প্রাচীন সভ্যতার নিদর্শনের দিকটি প্রকাশ পেয়েছে রচনায়। পাশাপাশি মিশরে নানা রকমের মানুষের বসবাস এবং সেখানকার প্রকৃতির বর্ণনাও দেখা যায়। তাই বলা যায় যে, উদ্দীপকের সঙ্গে ‘নীল নদ আর পিরামিডের দেশ' ভ্রমণকাহিনির স্থানের সৌন্দর্যের দিক থেকে মিল রয়েছে।ঘ“রূপসৌন্দর্যের কারণে ফ্রান্স ও মিশরে পর্যটকেরা ভিড় করে”— মন্তব্যটি যথার্থ।• ভৌগোলিক কারণে পৃথিবীর একেক দেশের সৌন্দর্য একেক রকম হয়। দেশগুলোর সৌন্দর্যের বিভিন্নতার কারণেই সেগুলোর প্রতি মানুষের আগ্রহ জন্মায়। সেজন্যই মানুষ এক প্রান্ত থেকে অন্য প্রান্তে ছুটে যায় ভ্রমণের নেশায়।• উদ্দীপকে ফ্রান্স এবং এর রাজধানী প্যারিসের সৌন্দর্যের বর্ণনা ফুটে উঠেছে। সৌন্দর্য ও শিল্প-সাহিত্যের অনন্য এক নগরী প্যারিস। নগরীর রূপ, সেখানকার সুগন্ধি শিল্প, সাহিত্য-সংস্কৃতি সবকিছু মিলিয়ে ফ্রান্স পর্যটকদের জন্য অত্যন্ত আকর্ষণীয় স্থান। 'নীল নদ আর পিরামিডের দেশ' ভ্রমণকাহিনিতেও মিশর এবং এর রাজধানী কায়রোর বর্ণনা উঠে এসেছে। পিরামিড ও নীল নদ মিশরের সৌন্দর্যের প্রধান উৎস। এছাড়াও সেখানকার মরুভূমি ও প্রকৃতির সৌন্দর্যের যে খেলা দেখা যায় তা মানুষকে বিমোহিত করে।• উদ্দীপকে ফ্রান্সের সৌন্দর্যের কারণে পর্যটকদের আকর্ষিত হওয়ার দিকটি ফুটে উঠেছে। 'নীল নদ আর পিরামিডের দেশ' ভ্রমণকাহিনিতেও মিশরের সৌন্দর্য ও আকর্ষণীয় দিকগুলো উঠে এসেছে। তাই বলা যায়, ফ্রান্স ও মিশরের সৌন্দর্যই পর্যটকদের আকর্ষিত করে এবং তারা এই দেশগুলোতে ভ্রমণের জন্য ভিড় করে।

Explanation:


Sub-Questions:

================================================================================
Question #9 (ID: 682416)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ফ্রান্সকে বলা হয় ছবি ও কবিতার দেশ। এদেশের নগরীর রূপসৌন্দর্য অতুলনীয়। এর মোহে বহু পর্যটক ভিড় করে সেখানে। রাজধানী প্যারিসকে অর্ধেক নগরী ও অর্ধেক কল্পনার শহর বলা হয়। শিল্প-সাহিত্য ও সংস্কৃতির এক অন্যতম পাদপীঠ এ প্যারিস নগরী। এখানের রেস্তোরাঁগুলোতে স্বল্পমূল্যে ঘণ্টার পর ঘণ্টা আড্ডা দেওয়া যায়। সুগন্ধি শিল্পের জন্যও প্যারিসের সুনাম জগৎজোড়া। [ক্যান্টনমেন্ট পাবলিক স্কুল ও কলেজ, লালমনিরহাট]

Options:
ক. 'গণ্ডা' শব্দের অর্থ কী?
খ. 'মমি' বলতে কী বোঝ?
গ. উদ্দীপকের সাথে ‘নীল নদ আর পিরামিডের দেশ' ভ্রমণকাহিনির মিল দেখাও ।
ঘ. “রূপসৌন্দর্যের কারণে ফ্রান্স ও মিশরে পর্যটকরা ভিড় করে”— মতামত দাও ।


Correct Answer: 

Solution:
ক‘গণ্ডা' শব্দের অর্থ চারটি।খমমি' হলো কৃত্রিমভাবে সংরক্ষিত মৃতদেহ।• ফারাওরা বিশ্বাস করতেন, মৃত্যুর পরে যদি তাদের শরীর পচে যায় অথবা আঘাতপ্রাপ্ত হয়, তাহলে তারা পরকালে অনন্ত জীবন পাবে না । তাই তারা তাদের মৃতদেহ সুরক্ষিতভাবে সংরক্ষণ করার জন্য মমি তৈরি করত। এই মমির মধ্যে মৃতদেহ রেখে মৃতদেহ পচে যাওয়া বা যেকোনো আঘাত থেকে বাঁচাতে সক্ষম হতো। কৃত্রিমভাবে মৃতদেহ সংরক্ষণের এই পদ্ধতিকে 'মমি' বলা হয় ।গউদ্দীপকের সাথে 'নীল নদ আর পিরামিডের দেশ' ভ্রমণকাহিনির স্থানের সৌন্দর্যের দিক থেকে মিল রয়েছে।• পৃথিবীতে বহু দর্শনীয় স্থান রয়েছে। এই স্থানগুলো পরিদর্শনের মধ্য দিয়ে আমরা বিভিন্ন জ্ঞান লাভ করি। একই সঙ্গে আমাদের অনেক রকমের মানসিক বিকাশ সাধনও হয়। নিজেদের সত্তাকে পরিপূর্ণ করতে দর্শনীয় স্থানগুলো ভ্রমণের বিকল্প নেই ।• উদ্দীপকে ফ্রান্সের সৌন্দর্য বর্ণনা করা হয়েছে। ফ্রান্সের মনোমুগ্ধকর সৌন্দর্য একদিকে মানুষের হৃদয় হরণ করে, অন্যদিকে শিল্প-সাহিত্যে সমৃদ্ধ এই দেশ মানুষের মনকে আপ্লুত করে। ফ্রান্সের রাজধানী প্যারিসকে কল্পনার শহর বলা হয়েছে। নীল নদ আর পিরামিডের দেশ ভ্রমণকাহিনীতেও মিশরের সৌন্দর্য ও কায়রো শহরের বর্ণনা দেওয়া হয়েছে। মিশরের প্রাকৃতিক সৌন্দর্য ও সেখানকার প্রাচীন 'সভ্যতার নিদর্শনের দিকটি প্রকাশ পেয়েছে রচনায়। পাশাপাশি মিশরে নানা রকমের মানুষের বসবাস এবং সেখানকার প্রকৃতির বর্ণনাও দেখা যায়। তাই বলা যায় যে, উদ্দীপকের সাথে 'নীল নদ আর পিরামিডের দেশ' ভ্রমণকাহিনির স্থানের সৌন্দর্যের দিক থেকে মিল রয়েছে।ঘ"রূপসৌন্দর্যের কারণে ফ্রান্স ও মিশরে পর্যটকেরা ভিড় করে"- মন্তব্যটি যথার্থ।• ভৌগোলিক কারণে পৃথিবীর একেক দেশের সৌন্দর্য একেক রকম হয় । দেশগুলোর সৌন্দর্যের বিভিন্নতার কারণেই সেগুলোর প্রতি মানুষের আগ্রহ জন্মায়। সেজন্যই মানুষ এক প্রান্ত থেকে অন্য প্রান্তে ছুটে যায় ভ্রমণের নেশায়।• উদ্দীপকে ফ্রান্স এবং এর রাজধানী প্যারিসের সৌন্দর্যের বর্ণনা ফুটে উঠেছে। সৌন্দর্য ও শিল্পসাহিত্যের অনন্য এক নগরী প্যারিস। নগরীর রূপ, সেখানকার সুগন্ধি শিল্প, সাহিত্য-সংস্কৃতি সবকিছু মিলিয়ে ফ্রান্স পর্যটকদের জন্য অত্যন্ত আকর্ষণীয় স্থান। 'নীল নদ আর পিরামিডের দেশ ভ্রমণকাহিনিতেও মিশর এবং এর রাজধানী কায়রোর বর্ণনা উঠে এসেছে। পিরামিড ও নীল নদ মিশরের সৌন্দর্যের প্রধান উৎস। এছাড়াও সেখানকার মরুভূমি ও প্রকৃতির সৌন্দর্যের যে খেলা দেখা যায় তা মানুষকে বিমোহিত করে।• উদ্দীপকে ফ্রান্সের সৌন্দর্যের কারণে পর্যটকদের আকর্ষিত হওয়ার দিকটি ফুটে উঠেছে। নীল নদ আর পিরামিডের দেশ' ভ্রমণকাহিনিতেও মিশরের সৌন্দর্য ও আকর্ষণীয় দিকগুলো উঠে এসেছে। তাই বলা যায়, ফ্রান্স ও মিশরের সৌন্দর্যই পর্যটকদের আকর্ষিত করে এবং তারা এই দেশগুলোতে ভ্রমণের জন্য ভিড় করে।

Explanation:


Sub-Questions:

================================================================================
Question #10 (ID: 682421)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আহার সম্বন্ধে এদের মোগলাই রুচি, গোপালের মতো যা পায় তা খায় না, রন্ধনশিল্প ইউরোপের কোথাও থাকে যদি তা পারীতে। এত দুনিয়ার সব দেশের খানার এরা সমঝদার, সেই জন্য যেকোনো রেস্তোরাঁয় সব নেশনের খাদ্যের একটা না একটা নমুনা পাওয়া যাবেই। সবচেয়ে আশ্চর্য এই যে, পারীতে অল্প খরচে অনেকখানি তৃপ্তির সাথে খেতে পারা যায়। রান্নাটা উঁচুদের তো বটেই, রান্নাটা টাকা। শাকসবজি ও মাংসের জন্য ইংল্যান্ড অন্য দেশের মুখাপেক্ষী, ফ্রান্স তেমন নয়। [তথ্যসূত্র : পারী- অন্নদাশঙ্কর রায়] [সরকারি কারিগরি উচ্চ বিদ্যালয়, বেগমগঞ্জ, নোয়াখালী]

Options:
ক. কোন শহরকে নিশাচর বলা হয়েছে?
খ. মিশরে গিয়ে লেখকের প্রাণ কেন কাঁদছিল?
গ. উদ্দীপকের সাথে 'নীল নদ আর পিরামিডের দেশ' রচনার কোন বিষয়ের সাদৃশ্য বিদ্যমান ?
ঘ. “উদ্দীপকটি 'নীল নদ আর পিরামিডের দেশ' রচনার একটি বিশেষ অংশ উপস্থাপন করেছে মাত্র, সম্পূর্ণ বিষয় নয়।” - মন্তব্যটি যাচাই কর।


Correct Answer: 

Solution:
ককায়রো শহরকে নিশাচর বলা হয়েছে।খবাঙালি খাবারের জন্য মিশরে গিয়ে লেখকের প্রাণ কেঁদেছিল।মিশর ভ্রমণকালে লেখক সেখানকার এক রেস্তোরায় খাবার খেতে যান। সেখানে মুরগি মুসল্লম, শিক কাবাব, শামি কাবাব ইত্যাদি খাবার সাজানো দেখেন। তখন লেখকের প্রাণ বাঙালি খাবার অর্থাৎ আতপ চালের ভাত, উচ্ছে ভাজা, সোনা মুগের ডাল, পটোলভাজা আর মাছের ঝোলের জন্য কেঁদে উঠেছিল।গনীল নদ আর পিরামিডের দেশ' রচনার রান্না ও খাবারের বৈচিত্র্যময় আয়োজনের সাথে উদ্দীপকের বিষয়টির সাদৃশ্য রয়েছে।• বিভিন্ন দেশে বিভিন্ন ধরনের খাবার তৈরি হয়। অন্যান্য বিষয়ের মতো খাবার বা রান্নাবান্না সেদেশের ঐতিহ্য তুলে ধরে।• উদ্দীপকে ফ্রান্সের পারী নগরীর রন্ধনশিল্পের বিষয়টি উপস্থাপিত হয়েছে। এ বিষয়টি ‘নীল নদ আর পিরামিডের দেশ' রচনায়ও লক্ষ করা যায়। এখানে মিশরীয় রান্না সম্পর্কে আলোচনা করেছেন লেখক । তাঁর মতে মিশরীয় রান্না ভারতীয় রান্নার মামাতো বোন। উদ্দীপকেও পারী নগরীর রান্নার কথা, স্বল্প খরচে খাদ্য প্রাপ্তির কথা বলা হয়েছে। আর এখানেই উভয়ের সাদৃশ্য বিদ্যমান।ঘ“উদ্দীপকটি 'নীল নদ আর পিরামিডের দেশ' রচনায় একটি বিশেষ অংশ উপস্থাপন করেছে মাত্র, সম্পূর্ণ বিষয় নয়।” - মন্তব্যটি যথার্থ।• ভ্রমণ জ্ঞানার্জনের অন্যতম শ্রেষ্ঠ মাধ্যম। এর মাধ্যমে নানা দেশের ঐতিহ্য, সংস্কৃতি সম্পর্কে ধারণা লাভ করা যায়। বিভিন্ন দেশের মানুষের জীবনযাত্রার ধরন উপলব্ধি করা যায় ।• উদ্দীপকে ফ্রান্সের পারী নগরীর রন্ধনশিল্প তথা রান্না-বান্না খাওয়া-দাওয়া সম্পর্কে আলোকপাত করা হয়েছে। এ বিষয়টি 'নীল নদ আর পিরামিডের দেশ' রচনার একটি বিষয়ের প্রতি ইঙ্গিত করেছে মাত্র। কারণ আলোচ্য রচনায় উক্ত বিষয় ছাড়াও মিশরের বিভিন্ন দিক লেখক তুলে ধরেছেন।• লেখক মিশর ভ্রমণাভিজ্ঞতা নিয়ে রচনা করেছেন 'নীল নদ আর পিরামিডের দেশ' ভ্রমণকাহিনিটি। এ রচনায় তিনি মিশরের ভূপ্রকৃতি, সেদেশের জনগণ, রান্না, খাওয়াদাওয়া, পিরামিড, ইতিহাস, ঐতিহ্য প্রভৃতি বিষয় উপস্থাপন করেছেন, যা উদ্দীপকে অনুপস্থিত। তাই বলা যায়, মন্তব্যটি যথার্থ।

Explanation:


Sub-Questions:

