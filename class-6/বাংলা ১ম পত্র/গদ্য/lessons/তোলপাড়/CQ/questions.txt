================================================================================
Question #1 (ID: 682304)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রিকশার ধাক্কা খেয়ে পড়ে গিয়ে আমিন সাহেব পায়ে ভীষণ ব্যথা পেলেন । ফারুক তাঁকে উঠিয়ে পরিচয় জিজ্ঞেস করায় তিনি বললেন, আমি মুক্তিযোদ্ধা আমিন। ফারুক তাঁকে সালাম জানিয়ে কাছের বন্ধুদের ডেকে এনে তাঁকে হাসপাতালে নিয়ে চিকিৎসার ব্যবস্থা করে। মুক্তিযোদ্ধা আমিন সুস্থ হয়ে ফারুককে কিছু বখশিশ দিতে চাইলে ফারুক একজন মুক্তিযোদ্ধার সেবা করতে পারাকেই বড় বখশিশ বলে জানায় ।

Options:
ক. সাবুর মায়ের নাম কী?
খ. 'আর এখন কিছু করতে না পারলে অসোয়াস্তি সাবুর এই মনোভাবের কারণ ব্যাখ্যা কর।
গ. উদ্দীপকে ‘তোলপাড়' গল্পের মিসেস রহমানের কোন ঘটনার মিল রয়েছে।
ঘ. তুমি কি মনে কর ফারুকের ভূমিকা 'তোলপাড়' গল্পের সাবুর ভূমিকারই প্রতিচ্ছবি? তোমার উত্তরের পক্ষে যুক্তি দাও।


Correct Answer: 

Solution:
কসাবুর মায়ের নাম জৈতুন বিবি।খমুক্তিযুদ্ধে বিপদগ্রস্ত মানুষের জন্য কিছু করতে না পারলে দেশপ্রেমিক সাবুর অস্বস্তি বোধ হয় ।পাকিস্তানি সেনাদের অত্যাচারের মাত্রা অনুধাবন করে সাবুর মধ্যে দেশের প্রতি মমতা জেগে ওঠে। আগে ফাই-ফরমাশ খাটতে সে বিরক্তি বোধ করত। আর এখন মানুষের দুর্দিনে তাদের জন্য কিছু করতে না পারলে সে অস্বস্তি বোধ করে।গউদ্দীপকের আমিন সাহেব রিকশার ধাক্কায় ভীষণ ব্যথা পেলে ফারুক তাকে মুক্তিযোদ্ধা জেনে শ্রদ্ধাভরে বন্ধুদের সহযোগিতায় হাসপাতালে নিয়ে চিকিৎসার ব্যবস্থা করে। আমিন সাহেব সুস্থ হয়ে ফারুককে কৃতজ্ঞতা জানান। আমিন সাহেব তাকে বকশিশ দিতে চাইলে সে জানায় মুক্তিযোদ্ধার সেবা করতে পারাই তার কাছে বড় বকশিশ। অন্যদিকে 'তোলপাড়' গল্পের মিসেস রহমান ঢাকায় ২৫শে মার্চ পাকিস্তানি সেনারা আক্রমণ চালালে সেখান থেকে গ্রামের দিকে যান । পথে পিপাসার্ত হয়ে পানি চাইলে সাবু তাকে পানি পান করায়। মিসেস রহমান তাকে কৃতজ্ঞতাস্বরূপ পাঁচ টাকার নোট দিতে চান। সাবু তাকে জানায় এই টাকা সে নিতে পারবে না। কারণ সে মনে করে মানুষ বিপদে পড়লে তাকে সাহায্য করার বিনিময়ে কিছু নেওয়া অন্যায়। মূলত উভয় জায়গায় নিঃস্বার্থভাবে সেবা লাভের বিষয়টি প্রকাশ পেয়েছে। তাই বলা যায় যে, উদ্দীপকে আলোচ্য গল্পের মিসেস রহমানের নিঃস্বার্থ সেবা পাওয়ার ঘটনার মিল রয়েছে।ঘ“উদ্দীপকের ফারুকের ভূমিকা 'তোলপাড়' গল্পের সাবুর ভূমিকারই প্রতিচ্ছবি”- মন্তব্যটি সম্পর্কে আমি একমত ।দেশ ও দেশের মানুষের প্রতি ভালোবাসা শুধু বড়দেরই থাকে না, ছোটদের মধ্যেও নানা ঘটনার মধ্য দিয়ে পরিলক্ষিত হয়। তারা বিভিন্নভাবে দেশ ও মানুষের প্রতি ভালোবাসা ও সহানুভূতি প্রকাশ করে। 'তোলপাড়' গল্পের সাবু সরাসরি মুক্তিযুদ্ধে অংশগ্রহণ করেনি, কিন্তু মুক্তিযুদ্ধে বিপদগ্রস্ত মানুষকে নানাভাবে সাহায্য-সহযোগিতা করেছে। পাকিস্তানি সেনাদের অত্যাচার দেখে তাদের প্রতি ঘৃণা জন্মেছে। দেশের প্রতি ভালোবাসা ও শ্রদ্ধায় বিপদ মোকাবিলা করতে চেয়েছে।এই সাবুর ভূমিকার প্রতিচ্ছবি দেখা যায় উদ্দীপকের ফারুকের ভূমিকার মাঝে। ফারুকও এদেশকে যাঁরা স্বাধীন করেছেন সেসব মুক্তিযোদ্ধার প্রতি শ্রদ্ধায় আমিন সাহেবকে সাহায্য করেছে এবং বিনিময়ে কিছুই নেয়নি, মুক্তিযোদ্ধার সেবা করাকেই বড় বলে মনে করেছে। 'তোলপাড়' গল্পের সাবু বিপদগ্রস্ত মানুষকে সেবা করাটাই বড় মনে করেছে, বিনিময়ে প্রতিদান আশা করেনি। আর সাবুর এই ভূমিকা উদ্দীপকের ফারুকের মধ্যে প্রতিফলিত। বিপদগ্রস্ত ব্যক্তিকে সাহায্য করেছে, বিনিময়ে সেবা করাটাই বড় বখশিশ বলে মনে করেছে। তাই প্রশ্নোক্ত মন্তব্যটির সাথে আমি একমত।

Explanation:


Sub-Questions:

================================================================================
Question #2 (ID: 682309)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রসুলপুর এলাকায় হঠাৎ নাম না জানা এক ভাইরাসের আক্রমণে অনেকেই অসুস্থ হয়ে পড়ে। কয়েকজনের মৃত্যুর খবর দ্রুত চারদিকে ছড়িয়ে পড়ে । দু-চারদিনের মধ্যেই তা মহামারীর আকার ধারণ করে। এলাকার মানুষ ভয়ে অন্যত্র চলে যাচ্ছিল। এসব দেখে নিঃসন্তান বিধবা করিমন্নেসা তার বাড়ির যুবক ছেলেদেরকে অসুস্থ লোকদের সহায়তার পরামর্শ দেন। বাড়ির কিছু ছেলে এ পরামর্শ না শুনে ডয়ে এলাকা ছেড়ে চলে যায়। আর অন্যরা বাড়িতে নিরাপদ দূরত্বে অবস্থান নেয়। এসব দেখে করিমন্নেসা মর্মাহত হয়ে নিজেই অসুস্থ রোগীদের সেবা শুরু করলেন এবং অনেককে সুস্থ করে তুললেন ।

Options:
ক. সাবু চিৎকার করে কাকে ডাকছিল?
খ. ‘আমার মাকে আপনি চেনেন না'- এ কথা দ্বারা কী বোঝানো হয়েছে? গ: করিমন্নেসার চরিত্রে জৈতুন বিবির যে বৈশিষ্ট্যটি পরিলক্ষিত হয় তা ব্যাখ্যা কর।
ঘ. “করিমন্নেসার বাড়ির ছেলেদের কর্মকাণ্ডই কি 'তোলপাড়' গল্পের প্রতিচ্ছবি?”— তোমার মতামত উপস্থাপন কর।


Correct Answer: 

Solution:
কসাবু চিৎকার করে তার মাকে ডাকছিল ।।খনিজের মায়ের আত্মসম্মানবোধ সম্পর্কে সাবু আলোচ্য কথাটি পাকিস্তানি সেনাদের ভয়ে পলায়নরত মিসেস রহমানকে সাধু পানি পান করায়। এর জন্য তিনি সাবুকে কিছু কিনে খাওয়ার জন্য পাঁচ টাকা দিতে চান। কিন্তু সাবু তা নিতে অসম্মতি জানায় এবং বলে যে সে যদি টাকা নেয় তবে তার মা তাকে বাড়ি থেকে বের করে দেবে। তখন তিনি সাবুকে বলেন যে তার মা কিছু বলবে না। এর পরিপ্রেক্ষিতে সাবু আলোচ্য কথাটি বলে ।গজৈতুন বিবির নিঃস্বার্থভাবে অসহায় মানুষের প্রতি সাহায্য করার মনোভাবের বৈশিষ্ট্য করিমন্নেসার চরিত্রের মধ্যে পরিলক্ষিত হয়। পৃথিবীতে এমন অনেক মানুষ ছিলেন যারা নিঃস্বার্থভাবে পরের বিপদে সাহায্য করেছেন। বিপদগ্রস্তকে সাহায্য-সহায়তা করাকে ব্রত হিসেবে নিয়ে জীবন অতিবাহিত করেছেন। যার জন্য তাঁরা মৃত্যুর পরও মানুষের হৃদয়ে বেঁচে আছেন ।'তোলপাড়' গল্পে জৈতুন বিবি নিজে যুদ্ধের সময় অসহায় মানুষকে সাহায্য করেছিলেন এবং ছেলেকেও উৎসাহিত করেছিলেন। আর বিপদগ্রস্ত মানুষের কাছ থেকে প্রতিদানে কিছু পাওয়ার আশা করতেও নিষেধ করেছিলেন। অন্যদিকে করিমন্নেসা অজানা ভাইরাসে আক্রান্ত লোকদের সেবা দিয়ে অনেককে সুস্থ করে তোলেন। এই নিঃস্বার্থ সেবার মনোভাবের বৈশিষ্ট্যই উভয় চরিত্রে প্রতিফলিত।ঘ“করিমন্নেসার বাড়ির ছেলেদের কর্মকাণ্ডই 'তোলপাড়' গল্পের প্রতিচ্ছবি নয়।” কারণ 'তোলপাড়' গল্পে পাকিস্তানি শাসকগোষ্ঠীর নির্মম অত্যাচার ও হত্যাযজ্ঞের ভয়ে মানুষ পালিয়ে যাচ্ছিল, আর উদ্দীপকে রোগের আতঙ্কের কথা বলা হয়েছে।সমাজে ভীরু ও সাহসী দুরকম মানুষই বাস করে। অনেকে জীবনের ঝুঁকি নিয়ে অন্যের বিপদে এগিয়ে আসে, আবার অনেকে নিজের জীবনের মায়ায় বিপদ দেখে পালিয়ে যায় ।উদ্দীপকে রসুলপুর গ্রামে ভাইরাসের আক্রমণে অনেকে অসুস্থ হয়ে পড়লে করিমন্নেসা তার বাড়ির ছেলেদের পরামর্শ দেয় অসুস্থদের সেবা করার জন্য। কিন্তু বাড়ির কিছু ছেলে ভয়ে এলাকা ছাড়ে, অন্যরা নিরাপদ দূরত্বে অবস্থান নেয়। 'তোলপাড়' গল্পে জৈতুন বিবি তার ছেলেকে অসহায় মানুষকে সাহায্য করতে বলেন এবং প্রতিদানে কিছু নিতে নিষেধ করেন। ছেলে মায়ের কথামতো মানুষকে সাহায্য-সহযোগিতা করে ।উদ্দীপকের ছেলেরা বিপদগ্রস্ত মানুষকে সেবা করার বদলে পালিয়েছে, অন্যদিকে গল্পের সাবু বিপদগ্রস্ত মানুষকে যথাসাধ্য সাহায্য করেছে। তাই বলা যায়, মন্তব্যটি যথার্থ নয় ।

Explanation:


Sub-Questions:

================================================================================
Question #3 (ID: 682314)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ভদ্রলোকের গাড়িটি নতুন। সাদা রঙের টয়োটা ভদ্রলোক গাড়ির দরজা খুললেন। ছেলেটি শীতল কণ্ঠে বলল, গাড়িতে উঠবেন না। আপনার গাড়িটি আমাদের দরকার। চিৎকার-চেঁচামেচি কিছু করবেন না।... ছেলেটি বলল, আমরা মুক্তিযোদ্ধার একটি গেরিলা ইউনিট, কিছুক্ষণের ভেতর ঢাকা শহরে অপারেশন চালাব। আপনার গাড়িটা দরকার। ভদ্রলোক চাবি তুলে দিলেন। ... তেল নেই। আপনাদের তেল নিতে হবে। তেল কিনবার টাকা আছে তো? টাকা না থাকলে আমার কাছ থেকে নিতে পারেন ।

Options:
ক. সমস্ত কাফেলা কেমন ছিল?
খ. সাবু কল্পনায় সিপাইদের লাথি মেরে ফুটবলের মতো গড়িয়ে নিয়ে যাচ্ছে কেন?
গ. উদ্দীপকের ভদ্রলোকটির সঙ্গে 'তোলপাড়' গল্পের কার মিল রয়েছে?
ঘ. উদ্দীপকটি আলোচ্য গল্পের একটি বিষয়কে নির্দেশ করে মাত্র— মন্তব্যটির যৌক্তিকতা বিচার কর।


Correct Answer: 

Solution:
কসমস্ত কাফেলা নীরব ছিল।খ• এদেশের অসংখ্য মানুষকে নির্যাতনে জর্জরিত করছিল বলেই সাবু কল্পনায় পাকিস্তানি সিপাইদের ফুটবলের মতো লাথি মেরে গড়িয়ে নিয়ে যাচ্ছে।• ১৯৭১ সালে এ দেশের অসংখ্য মানুষের ওপর পাকিস্তানি সেনাদের ব্যাপক অত্যাচার দেখে সাবু প্রতিবাদমুখর হয়ে ওঠে। সে কল্পনার চোখে দেখতে থাকে তার সামনে পাকিস্তানি সিপাই; আর সে তাদেরকে যেন ফুটবলের মতো লাথি দিয়ে দিয়ে গড়িয়ে নিয়ে যাচ্ছে। এখানে একজন দেশপ্রেমিক কিশোরের প্রতিবাদী চেতনা প্রকাশ পেয়েছে।গ• উদ্দীপকের ভ্রদলোকটির সঙ্গে 'তোলপাড়' গল্পের সানুর মিল রয়েছে।• বাংলাদেশের মহান মুক্তিযুদ্ধে অংশগ্রহণ করে সর্বস্তরের মানুষ। কেউ সরাসরি অংশগ্রহণ করে, আবার কেউ পরোক্ষভাবে দেশকে শত্রুমুক্ত করতে কাজ করে। তারা সবাই সম্মিলিতভাবে শত্রু হননে কাজ করে।উদ্দীপকে এক ভদ্রলোকের কথা বলা হয়েছে, যার গাড়িটি নতুন। মুক্তিযোদ্ধাদের একটি গেরিলা ইউনিট অপারেশনের জন্য তার কাছ থেকে গাড়িটি চাইলে তিনি মুক্তিযোদ্ধাদের গাড়িটি দিয়ে দেন। শুধু তাই নয়, তিনি গাড়িতে তেল ভরার জন্য টাকাও দিতে চান। তার এই সাহায্যপ্রবণ মানসিকতা 'তোলপাড়' গল্পের সাবুর কথা মনে করিয়ে দেয়। সে তার মায়ের মুড়ি ভাজা আর পানি দিয়ে মানুষকে সাহায্য করে। শহর থেকে পাকিস্তানি মিলিটারির আক্রমণে যারা প্রাণ ভয়ে পালাতে থাকে তাদের সে বিনামূল্যে মুড়ি ও পানি খাওয়ায়। তাদের বোঝা বয়ে দেয়। তাই বলা যায় যে, দেশপ্রেম ও সাহায্যকারী মনোভাবের দিক থেকে উদ্দীপকের ভদ্রলোকটির সঙ্গে 'তোলপাড়' গল্পের সাবুর মিল রয়েছে।ঘ• “উদ্দীপকটি আলোচ্য গল্পের একটি বিষয়কে নির্দেশ করে মাত্র”— মন্তব্যটি যৌক্তিক।• ১৯৭১ সালে পাকিস্তানিদের অমানুষিক নির্যাতনের শিকার হয় বাংলার মানুষ। এই অন্যায়ের বিরুদ্ধে তারা প্রতিরোধও গড়ে তোলে। দীর্ঘ নয় মাস যুদ্ধ করে বাংলার মানুষ স্বাধীনতা অর্জন করে।• উদ্দীপকে মুক্তিযুদ্ধের সময়ের একটি ঘটনা প্রকাশ পেয়েছে। যেখানে একজন সাধারণ মানুষ দেশের স্বাধীনতার জন্য মুক্তিযোদ্ধাদের সাহায্য করেন। তিনি তার গাড়িটি মুক্তিযোদ্ধাদের ব্যবহার করতে দেন গেরিলা আক্রমণের জন্য। তার এই সাহায্যকারী মনোভাবের সঙ্গে 'তোলপাড়' গল্পের সাবু ও তার মা জৈতুন বিবির মনোভাব সাদৃশ্যপূর্ণ। তারাও মুক্তিযুদ্ধের সময় পাকিস্তানি সেনাদের হাত থেকে বাঁচতে পালিয়ে গ্রামের দিকে আসা মানুষদের সাহায্য করে। তারা সেই মানুষগুলোকে পানি পান করায়, মুড়ি খেতে দেয়, তাদের বোঝা বইয়ে দেয় ।• উদ্দীপক ও 'তোলপাড়' গল্প উভয় জায়গায় মুক্তিযুদ্ধের সময় সাধারণ মানুষের সাহায্যকারী মনোভাব প্রকাশ পেয়েছে। কিন্তু এ বিষয়টি ছাড়াও আলোচ্য গল্পে পাকিস্তানিদের নির্যাতন, মানুষের প্রাণভয়ে ছুটতে থাকা, সাবুর পাকিস্তানিদের প্রতি তীব্র ঘৃণা ইত্যাদি প্রকাশ পেয়েছে। কিন্তু এসব বিষয় উদ্দীপকে প্রকাশ পায়নি। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 682319)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
তুমি আসবে বলে, হে স্বাধীনতা,

সাকিনা বিবির কপাল ভাঙল,

সিঁথির সিঁদুর মুছে গেল হরিদাসীর।

তুমি আসবে বলে, হে স্বাধীনতা,

শহরের বুকে জলপাই রঙের ট্যাঙ্ক এলো

দানবের মতো চিৎকার করতে করতে।

তুমি আসবে বলে, হে স্বাধীনতা,

ছাত্রাবাস, বস্তি উজাড় হলো। রিকয়েললেস রাইফেল

আর মেশিনগান খই ফোটাল যত্রতত্র।

তুমি আসবে বলে ছাই হলো গ্রামের পর গ্রাম।

Options:
ক. শওকত ওসমানের প্রকৃত নাম কী?
খ. “অসীম আক্রোশে তার রক্ত টগবগ করে ফুটতে থাকে” – কেন?
গ. উদ্দীপকে 'তোলপাড়' গল্পের কোন দিকটি ফুটে উঠেছে? ব্যাখ্যা কর।
ঘ. “মিল থাকলেও উদ্দীপকটি 'তোলপাড়' গল্পের সামগ্রিক ভাবের ধারক নয়।"— মন্তব্যটি বিশ্লেষণ কর।


Correct Answer: 

Solution:
কশওকত ওসমানের প্রকৃত নাম আজিজুর রহমান।খ“অসীম আক্রোশে তার রক্ত টগবগ করে ফুটতে থাকে” কারণ, খাকি উর্দি পরা কতকগুলো সিপাইয়ের অত্যাচারের প্রতিশোধ নেওয়ার জন্য।‘তোলপাড়’ গল্পটি ১৯৭১ সালের বাংলাদেশের মুক্তিযুদ্ধের ভয়াবহতা নিয়ে রচিত। এ গল্পে কিশোর সাবুর মাধ্যমে এদেশের মুক্তিযুদ্ধে কিশোরদের অংশগ্রহণের দিকটি নির্দেশ করা হয়েছে। গল্পে সাবু অত্যাচারিত ও ক্লান্ত মানুষদের মুড়ি খাইয়ে এবং পানি পান করিয়ে সহায়তা করার চেষ্টা করে। সাবু দেখতে পায়, নারী-শিশু, বৃদ্ধ নির্বিশেষে সবাই শহর ছেড়ে পালিয়ে যাচ্ছে। শহরত্যাগী মানুষদের অসহায়ত্ব ও দুঃখ-কষ্ট দেখে তার মন বেদনার্ত হয়ে ওঠে। পাকিস্তানিদের প্রতি তার ঘৃণা বাড়তে থাকে। অত্যাচারের প্রতিশোধ নেওয়ার জন্য সে অসীম আক্রোশে ফেটে পড়ে।গউদ্দীপকে ‘তোলপাড়’ গল্পের পাকিস্তানি হানাদার বাহিনীর নির্মম অত্যাচারের দিকটি ফুটে উঠেছে।১৯৭১ সালে পাকিস্তানি হানাদার বাহিনী বাঙালি জাতিকে পরাধীনতার শেকলে বন্দি করতে নির্মম হত্যাযজ্ঞ চালায়। তাদের নির্মম অত্যাচার থেকে এদেশের নারী-পুরুষ, শিশু-বৃদ্ধ কেউ রেহাই পায়নি।উদ্দীপকের কবিতাংশে মুক্তিযুদ্ধের সময় পাকিস্তানি হানাদার বাহিনীর চালানো নির্মম অত্যাচারের চিত্র প্রতিফলিত হয়েছে। এখানে দেখা যায় তাদের জলপাই রঙের ট্যাঙ্ক শহরে প্রবেশ করে দানবের মতো চিৎকার করতে করতে। এসব ট্যাঙ্কের গোলায় উজাড় হয় ছাত্রাবাস, বস্তি। প্রিয়জনকে হারিয়ে সাকিনা বিবির কপাল ভাঙে, সিঁথির সিঁদুর মুছে যায় হরিদাসীর। ‘তোলপাড়’ গল্পেও পাকিস্তানি হানাদার বাহিনীর অত্যাচারের দিকটি প্রকাশ পেয়েছে। পাকিস্তানি সেনাদের নির্মম হত্যাযজ্ঞের খবর পেয়ে সাধারণ মানুষ নিরাপদ আশ্রয়ের খোঁজে শহর ছাড়ে। সাধারণ মানুষের মাঝে ছড়িয়ে পড়ে আতঙ্ক। পাকিস্তানি সেনারা বুড়োর তিন ছেলেকে গুলি করে হত্যা করে। আলোচ্য গল্পের পাকিস্তানি হানাদার বাহিনীর এই নির্মম অত্যাচারের দিকটি উদ্দীপকে ফুটে উঠেছে।ঘ“মিল থাকলেও উদ্দীপকটি ‘তোলপাড়’ গল্পের সামগ্রিক ভাবের ধারক নয়।”– মন্তব্যটি যথার্থ।১৯৭১ সালে পাকিস্তানি হানাদাররা এ দেশের অসংখ্য মানুষের ওপর ব্যাপক অত্যাচার চালায়। তাদের আক্রমণে গ্রাম-শহর ধ্বংসস্তূপে পরিণত হয়। বাংলার মানুষ এই নির্মম অত্যাচারের বিরুদ্ধে প্রবল প্রতিরোধ গড়ে তোলে।উদ্দীপকে মুক্তিযুদ্ধের সময় পাকিস্তানি হানাদার বাহিনীর নির্মম অত্যাচারের চিত্র প্রতিফলিত হয়েছে। পাকিস্তানি হানাদার বাহিনীর নির্মম অত্যাচারে আপনজন হারিয়ে সাকিনা বিবির কপাল ভাঙে, হরিদাসীর সিঁথির সিঁদুর মুছে যায়। শহরের বুকে জলপাই রঙের ট্যাঙ্ক এসে ছাত্রবাস, বস্তি উজাড় করে দেয়। গ্রামের পর গ্রাম পুড়ে ছাই হয়ে যায়। ‘তোলপাড়’ গল্পেও ১৯৭১ সালে বাংলার নিরীহ মানুষের ওপর চালানো পাকিস্তানি হানাদার বাহিনীর নির্মমতার চিত্র উঠে এসেছে। পাকিস্তানি সেনারা ১৯৭১ সালের ২৫ মার্চ থেকে আক্রমণ চালায় শহরের মানুষের ওপর। আতঙ্কগ্রস্ত শহরের মানুষ নিরাপদ আশ্রয়ের খোঁজে গ্রামের দিকে ছুটে যায়।উদ্দীপকের কবিতাংশে পাকিস্তানি হানাদার বাহিনীর নির্মম অত্যাচারের দিকটিই কেবল দেখা যায়। কিন্তু ‘তোলপাড়’ গল্পে পাকিস্তানি সেনাদের নির্মম অত্যাচারের বর্ণনা ছাড়াও মুক্তিযুদ্ধের সময় অসহায় মানুষের জীবনযাত্রা, আতঙ্কগ্রস্ত মানুষের নিরাপদ আশ্রয়ের খোঁজে ছুটে চলা, গ্রামের সাধারণ মানুষের জীবন, নিপীড়িত মানুষের প্রতি সহযোগিতা, কিশোর সাবুর প্রতিবাদী মনোভাব ইত্যাদি বিষয় উঠে এসেছে। তাই বলা যায়, মিল থাকলেও উদ্দীপকটি ‘তোলপাড়’ গল্পের সামগ্রিক ভাবের ধারক নয়।

Explanation:


Sub-Questions:

================================================================================
Question #5 (ID: 682324)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কিন্তু এবার মিলিটারি আসে জিপে করে। গুলি ছুড়তে ছুড়তে। বুটের শব্দ যেন চড়চড় শব্দে ফুটছিল। যেন যেখানে পা পড়ছে সেই মাটি ফেটে চৌচির হয়ে ফুটছে। ও দূরে দাঁড়িয়ে অবাক হয়ে তাকিয়ে থাকে । বড় সড়কের মাঝ বরাবর মিলিটারির জিপ থেকে ওরা ঝপঝপিয়ে নামে। ও ওদের বাজারের দিকে ছুটে যেতে দেখে ৷ ও ধানগাছের আড়ালে লম্বা হয়ে শুয়ে থাকে। একটু পর পর মাথা ওঠায় । কোন দিকে গেল লোকগুলো? পরক্ষণে ভেসে আসে আর্তনাদ। একটু পর বাজারের চালাগুলো দাউদাউ পুড়তে থাকে। ও আতঙ্কে ধানখেতের কাদায় মিশে যায়। অবাক কাণ্ড! ও বুঝতে পারে ওর মাথার মধ্য দিয়ে দ্রুত অনেক কিছু পার হয়ে যাচ্ছে। মিলিটারি চলে গেলে ও ছুটে বাজারের সামনে এসে দাঁড়ায়। কেউ কেউ হয় আগুনে পুড়ে, নয় গুলি খেয়ে মরেছে।

Options:
ক. প্রৌঢ় নারীর বয়স কত?
খ. সাবু কেন টাকা নিতে চাইল না? ব্যাখ্যা কর ।
গ. উদ্দীপকে 'তোলপাড়' গল্পের কোন দিকটি প্রতিফলিত হয়েছে? ব্যাখ্যা কর,
ঘ. উদ্দীপকে 'তোলপাড়' গল্পের একটি দিকের প্রতিফলন ঘটেছে বটে তবে গল্পের সামগ্রিকতা আরও ব্যাপক।”- বিশ্লেষণ কর।


Correct Answer: 

Solution:
কপ্রৌঢ় নারীর বয়স পঞ্চাশের বেশি, যা তার শারীরিক অবস্থার বিবরণ ও ভাষার ব্যবহার থেকে বোঝা যায়।খসাবু তার মায়ের আদেশ পালন করে টাকা নিতে চায়নি। তার মা তাকে বলেছিলেন, বিপদে পড়া মানুষকে সাহায্য করতে হয় নিঃস্বার্থভাবে, বিনিময়ে কিছু নেওয়া অনুচিত।মুক্তিযুদ্ধের প্রেক্ষাপটে মানুষের দুর্দশা ও একে অপরকে সাহায্যের প্রয়োজনে সাবু মুড়ি ও পানি নিয়ে রাস্তার ধারে বসে। একজন প্রৌঢ়া মহিলার সেবা করায় তিনি সাবুকে টাকা দিতে চান, কিন্তু সাবু তা প্রত্যাখ্যান করে জানায়—তার মা তাকে টাকা না নিতে বলেছেন। এটি সাবুর চরিত্রের নিঃস্বার্থতা ও মা-কে শ্রদ্ধা করার পরিচয় দেয়।গগ. উদ্দীপকে 'তোলপাড়' গল্পের পাকিস্তানি সেনাদের নির্মমতারদিকটি প্রতিফলিত হয়েছে। পাকিস্তানি হানাদাররা ১৯৭১ সালে এদেশের ওপর নির্মম অত্যাচার চালিয়ে অসংখ্য মানুষ হত্যা করেছিল। তাদের নির্মমতা থেকে এদেশের নারী-পুরুষ, শিশু-বৃদ্ধ কেউই বাদ যায়নি ।• উদ্দীপকে এদেশের মানুষের ওপর পাকিস্তানি সেনাদের নির্মমতার চিত্র প্রতিফলিত হয়েছে। এখানে দেখা যায়, গুলি ছুড়তে ছুড়তে গ্রামে সেনারা প্রবেশ করে। সেনাদের অত্যাচারে সাধারণ মানুষ দিশেহারা হয়ে পড়ে। তাদের আর্তনাদে আকাশ-বাতাস ভারী হয়ে ওঠে। কেউ আগুনে পুড়ে, কেউ গুলি খেয়ে মারা যায়। 'তোলপাড়' গল্পে দেখা যায়, পাকিস্তানি সেনাদের হত্যাযজ্ঞের খবর পেয়ে সাধারণ মানুষ নিরাপদ আশ্রয়ে পালিয়ে যায়। সেনারা বুড়োর তিন ছেলেকে গুলি করে হত্যা করে। গল্পের পাকিস্তানি সেনাদের এই নিষ্ঠুরতার দিকটিই উদ্দীপকে প্রতিফলিত হয়েছে।ঘঘ. “উদ্দীপকটি 'তোলপাড়' গল্পের একটি দিকের প্রতিফলন ঘটেছে বটে তবে গল্পের সামগ্রিকতা আরও ব্যাপক। "- মন্তব্যটি যথার্থ।• ১৯৭১ সালে পাকিস্তানি সেনারা এদেশের সাধারণ মানুষের ওপর নির্মম অত্যাচার শুরু করে। অত্যাচারের ভয়ে মানুষ নিরাপদ আশ্রয়ের সন্ধানে যাত্রা করে। এ সময় অত্যাচারিত এই মানুষদের সাহায্যার্থে অনেক সাহসী মানুষ এগিয়ে আসে ।উদ্দীপকে পাকিস্তানি সেনাদের নির্মমতার দিকটি প্রতিফলিত হয়েছে। গ্রামের সাধারণ মানুষের ওপর তারা গুলি ছোড়ে। বাজারে আগুন ধরিয়ে দেয়। 'তোলপাড়' গল্পেও ১৯৭১ সালের ২৫শে মার্চ থেকে ঘটে যাওয়া কাহিনি বর্ণিত হয়েছে। যেখানে উঠে এসেছে পাকিস্তানি সেনাদের নিমর্মতার কথা। সেনারা শহরের মানুষের ওপর আক্রমণ চালালে শহরের মানুষ নিরাপদ আশ্রয়ের খোঁজে গ্রামের অভিমুখে ছুটে যায় ।• উদ্দীপকে শুধু পাকিস্তানি সেনাদের নির্মমতার দিকটিই দেখা যায়। অন্যদিকে 'তোলপাড়' গল্পে পাকিস্তানি সেনাদের নির্মমতা ছাড়াও অসহায় মানুষের জীবনযাত্রা, হানাদারদের হাত থেকে জীবন বাঁচাতে অসহায় মানুষের শহর ছেড়ে পালানো, নিপীড়িত মানুষকে সহযোগিতা, সাবুর প্রতিবাদী মনোভাব ইত্যাদি বলা হয়েছে। এই দৃষ্টিকোণ থেকে বলা যায়, উদ্দীপকের তুলনায় গল্পের সামগ্রিকতা আরও ব্যাপক। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #6 (ID: 682329)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
দুমুঠো চাল মাটির কলসিতে জমিয়ে রাখে রাহেলা বানু। রাতে কোনো মুক্তিযোদ্ধা এলে তার জন্য ভাত রান্না করবে। দুই বোন শুকনো লাকড়ি কুড়িয়ে এনে রান্নাঘরে জমিয়ে রাখে। যদি লাকড়ির দরকার হয় তখন কী দিয়ে ভাত রান্না করবে মা? দুই বোন অধীর অপেক্ষায় থাকে ।

Options:
ক. সাবু শহরফেরত মানুষদের কী খাওয়াচ্ছে?
খ. “তাহলে শহরেও গরিব আছে।” - বুঝিয়ে লেখ ।
গ. উদ্দীপকের রাহেলা বানু 'তোলপাড়' গল্পের কোন চরিত্রের প্রতিনিধিত্ব করেছে? ব্যাখ্যা কর ।
ঘ. “উদ্দীপকের দুই বোন এবং 'তোলপাড়' গল্পের সাবু প্রত্যেকেই মায়ের আদেশ পালন করে জাতির সেবা করছে।” — মন্তব্যটি বিশ্লেষণ কর।


Correct Answer: 

Solution:
কসাবু শহরফেরত মানুষদের মুড়ি ও পানি খাওয়াচ্ছে।খ“তাহলে শহরেও গরিব আছে।” - এ উক্তিটি দ্বারা সাবুর বিস্ময় প্রকাশ পেয়েছে। কারণ সাবু ভাবত যে শহরে শুধু ধনী মানুষ থাকে।সাবু কখনো ঢাকা যায়নি। ফলে শহর সম্পর্কে তার বিশেষ ধারণা নেই। মিলিটারির অত্যাচারে শহরের মানুষরা সাবুদের গ্রামের দিকে আসতে লাগল। শুধু গণ্যমান্য ব্যক্তিরাই নয়, সাধারণ খেটে খাওয়া মানুষরাও আসতে লাগল। তাদের দেখে সাবু বুঝতে পারল যে, শহরে গরিব মানুষও থাকে। আলোচ্য উক্তিটি দ্বারা এটাই বোঝানো হয়েছে।গউদ্দীপকের রাহেলা বানু 'তোলপাড়' গল্পের জৈতুন বিবির প্রতিনিধিত্ব করেছে।বিপদের সময় মানুষের পাশে দাঁড়ানোই মানুষের পরিচয়। এ কাজের মাধ্যমে নিজের ওপর নিজেরই শ্রদ্ধাবোধ তৈরি হতে থাকে। এ ধরনের কাজে অংশগ্রহণের মাধ্যমে আত্মতৃপ্তি লাভ হয়।উদ্দীপকের রাহেলা বানু মুক্তিযোদ্ধাদের খাবার পরিবেশনের মাধ্যমে একটি মহৎ কাজ করেন। দরিদ্র হলেও নানা কষ্টে চাল সংগ্রহ করে রান্না করে মুক্তিযোদ্ধাদের ভাত খাওয়ান। 'তোলপাড়' গল্পের জৈতুন বিবিও দেশের মানুষের সেবার কাজে এগিয়ে আসেন। ১৯৭১ সালে শহর থেকে পলায়নরত অনেক মানুষকে তিনি মুড়ি ও পানির ব্যবস্থা করে দেন। আর এ কাজের জন্য জৈতুন বিবি নিজেকে ধন্য মনে করেন। সুতরাং উদ্দীপকের রাহেলা বানু 'তোলপাড়' গল্পের জৈতুন বিবির প্রতিনিধিত্ব করেছে।ঘ“উদ্দীপকের দুই বোন ও 'তোলপাড়' গল্পের সাবু প্রত্যেকেই মায়ের আদেশ পালন করে জাতির সেবা করেছে।” মন্তব্যটি সঠিক।বাবা-মা নৈতিকতার সাথে কোনো কাজে অংশগ্রহণ করলে চপল ও কোমলমনা ছেলেমেয়েদের ওপরও তার প্রভাব পড়ে। এভাবে নৈতিক দায়িত্ব পালনে সচেতন হয়ে একসময় তারা দেশসেবার মহৎ‍ কাজে সহযোগিতা করে।উদ্দীপকে বর্ণিত হয়েছে রাহেলা বানুর দুই মেয়ের কথা। তারা ছোট হলেও মায়ের কাছ থেকে শিখেছে মানুষের কল্যাণে কাজ করার কথা। তাদের মা যখন মুক্তিযোদ্ধাদের জন্য ভাত রান্না করতে যায় তখন যেন লাকড়ির সমস্যা না হয় সেজন্য আগে থেকেই তারা তা সংগ্রহ করে রাখে। 'তোলপাড়' গল্পের সাবু মায়ের আদেশে শহর থেকে পালিয়ে আসা মানুষদের মুড়ি ও পানি বিতরণ করতে থাকে।উদ্দীপকে বর্ণিত দুই বোন যেমন মুক্তিযোদ্ধাদের জন্য মাকে ভাত রান্না করার কাজে সহযোগিতা করেছে, অনুরূপভাবে 'তোলপাড়' গল্পের সাবু মায়ের আদেশে ক্ষুধা, তৃষ্ণার্ত মানুষের মাঝে মুড়ি ও পানি বিতরণ করে কল্যাণমূলক কাজ করেছে। তাই বলা যায় মন্তব্যটি যথার্থ।

Explanation:


Sub-Questions:

================================================================================
Question #7 (ID: 682333)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পুলক রাতে ঘুমিয়ে ছিল। হঠাৎ স্বপ্নে দেখে পাকিস্তানি হানাদার বাহিনীর বিরুদ্ধে সে হাতে অস্ত্র তুলে নিয়েছে। প্রবল আক্রোশে পুলক বর্বর হানাদারদের ঘায়েল করছে। তার গুলিতে ধরাশায়ী হচ্ছে এক একটি শত্রু। এরপর ঘুম ভেঙে গেল তার। বাস্তব জগতে ফিরে সে পাকিস্তানিদের হত্যা করার জন্য দৃঢ়প্রতিজ্ঞ হলো ।

Options:
ক. কিসে সকলেই অস্থির ছিল?
খ. “অসীম আক্রোশে তার রক্ত টগবগ করে ফুটতে থাকে”— কেন?
গ. উদ্দীপক ও গল্পের আলোকে পুলক ও সাবুর স্বপ্নের সাদৃশ্য নির্ণয় কর।
ঘ. প্রবল দেশপ্রেম এবং শত্রুহননের দৃঢ় প্রতিজ্ঞা নিয়ে মুক্তিযোদ্ধারা মুক্তিযুদ্ধে ঝাঁপিয়ে পড়েন— উদ্দীপক ও ‘তোলপাড়' গল্পের আলোকে বিশ্লেষণ কর ।


Correct Answer: 

Solution:
কপিয়াসে সকলেই অস্থির ছিল।খপ্রতিশোধ নেওয়ার জন্য অসীম আক্রোশে তার রক্ত টগবগ করে ফুটতে থাকে।পাকিস্তানি হানাদার বাহিনী এদেশের সাধারণ মানুষের ওপর নির্মম হত্যাযজ্ঞ শুরু করলে সবাই প্রাণভয়ে নিরাপদ আশ্রয়ের খোঁজে পালাতে থাকে। গাবতলি গ্রামের মানুষ শহরের মানুষদের নানাভাবে সাহায্য করে। কিশোর সাবুও পিছিয়ে থাকে না। পাঞ্জাবি মিলিটারি কীভাবে মানুষদের গুলি করে মেরেছে তা শুনে সাবু কষ্ট পায়। নিরীহ বাঙালি হত্যার প্রতিশোধ নেওয়ার ইচ্ছায় অসীম আক্রোশে তার রক্ত টগবগ করে ফুটতে থাকে।গপাকিস্তানি হানাদার বাহিনীর বিরুদ্ধে মোকাবিলার দিক থেকে উদ্দীপকের পুলক ও ‘তোলপাড়’ গল্পের সাবুর স্বপ্নের সাদৃশ্য রয়েছে।যারা জীবনে সংগ্রাম করে টিকে থাকে তাদের জীবন হয় মর্যাদার, আনন্দের। অধিকার রক্ষার এবং অস্তিত্ব টিকিয়ে রাখার জন্য সংগ্রামী মনোভাবই জয়ী হওয়ার মন্ত্র দিতে পারে। যেমন, ১৯৭১ সালের মুক্তিযুদ্ধে পাকিস্তানি হানাদার বাহিনীর আক্রমণের বিরুদ্ধে এদেশের সর্বস্তরের মানুষ জীবনপণ যুদ্ধ করে জয়ী হয়েছে।উদ্দীপকে পুলকের স্বপ্নে পাকিস্তানি হানাদার বাহিনীর বিরুদ্ধে লড়াই করার দৃঢ়প্রত্যয়ের দিকটি প্রকাশ পেয়েছে। পাকিস্তানিদের বিরুদ্ধে লড়াই করতে হাতে অস্ত্র তুলে নিয়েছে। প্রবল আক্রোশে সে বর্বর হানাদারদের ঘায়েল করেছে। ‘তোলপাড়’ গল্পের সাবুও কল্পনার চোখে দেখতে পায় খাকি উর্দি পরা পাকিস্তানি সেপাইগুলোকে সে ফুটবলের মতো লাথি মেরে মেরে এগিয়ে নিয়ে যাচ্ছে। অসীম আক্রোশে তার রক্ত টগবগ করে ফুটতে থাকে। আর এদিক থেকেই উদ্দীপকের পুলক এবং আলোচ্য গল্পের সাবুর স্বপ্নের সাদৃশ্য রয়েছে।ঘপ্রবল দেশপ্রেম এবং শত্রুহননের দৃঢ় প্রতিজ্ঞা নিয়ে মুক্তিযোদ্ধারা মুক্তিযুদ্ধে ঝাঁপিয়ে পড়েন- মন্তব্যটি যথার্থ।১৯৭১ সালে বাঙালি জাতি গর্জে ওঠে পাকিস্তানি হানাদার বাহিনীর অকথ্য ও অমানুষিক নির্যাতনের বিরুদ্ধে। তাদের প্রবল দেশপ্রেম এবং প্রতিবাদী মনোভাব এনে দেয় আমাদের স্বাধীনতা। সেই দেশপ্রেমিক মুক্তিযোদ্ধাদের কথা বাঙালি জাতি কখনো ভুলবে না।উদ্দীপকে দেখা যায়, পাকিস্তানি হানাদার বাহিনীর নির্যাতনের প্রতিশোধ নিতে পুলক স্বপ্ন দেখে। স্বপ্নে সে অস্ত্র তুলে নেয় পাকিস্তানি হানাদার বাহিনীর বিরুদ্ধে। পুলকের প্রবল আক্রোশে একের পর এক গুলিতে পাকিস্তানি হানাদার বাহিনী ধরাশায়ী হয়। বাস্তব জগতেও পুলক পাকিস্তানিদের হত্যা করার দৃঢ় প্রতিজ্ঞা গ্রহণ করে। ‘তোলপাড়’ গল্পেও উঠে এসেছে ১৯৭১ সালে এদেশের সাধারণ মানুষের ওপর চালানো পাকিস্তানি হানাদার বাহিনীর অত্যাচারের কথা। মানুষের আর্তনাদ মুক্তিযোদ্ধাদের দৃঢ়প্রতিজ্ঞ করে তোলে এ দেশকে শত্রুমুক্ত করার জন্য। গল্পে কিশোর সাবুর রক্তও মানুষের কষ্ট দেখে অসীম আক্রোশে টগবগ করে ফুটতে থাকে। দেশপ্রেমে উদ্বুদ্ধ সাবুর বুকেও তোলপাড় শুরু হয়ে যায় পাকিস্তানি হানাদার বাহিনীকে মোকাবিলা করার জন্য।‘তোলপাড়’ গল্পে দেখা যায়, কিশোর সাবু পাকিস্তানি হানাদার বাহিনীর নিষ্ঠুরতা অনুভব করে ক্ষুব্ধ হয় এবং মুক্তিযুদ্ধে ঝাঁপিয়ে পড়ার জন্য তার কিশোর মন চঞ্চল হয়ে ওঠে। উদ্দীপকের পুলকও প্রবল দেশপ্রেম এবং শত্রুহননের দৃঢ় প্রতিজ্ঞা নিয়ে মুক্তিযুদ্ধে ঝাঁপিয়ে পড়ে পাকিস্তানি হানাদার বাহিনীর বিরুদ্ধে প্রতিশোধ নিতে। এই দৃষ্টিকোণ থেকে বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 682335)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মুক্তিযোদ্ধা কাকন বিবি বাংলাদেশের মুক্তিযুদ্ধ চলাকালীন মুক্তিযোদ্ধাদের খাবার পৌছে দিয়েছেন। জীবনের ঝুঁকি নিয়ে অস্ত্র ও গোলাবারুদ মুক্তিযোদ্ধাদের হাতে দিয়ে সাহায্য করেছেন। পাকিস্তানি সৈন্যদের তিনি নিজের কোলের সন্তানকে হত্যা করতে দেখেও পিছপা হননি। তার এই অসামান্য অবদানের জন্য তিনি শ্রেষ্ঠ মুক্তিযোদ্ধার পদক পান। এই বীরাঙ্গনা নারীর অবদান বাংলাদেশের মানচিত্রে স্বর্ণাক্ষরে লেখা থাকবে ।

Options:
ক. সাবুর বড় লজ্জা লাগে কেন?
খ. 'আমার মাকে আপনে চেনেন না' এই কথা দ্বারা কী বোঝানো হয়েছে?
গ. উদ্দীপকের কাকন বিবির চরিত্রের সাথে সাবুর মায়ের চারিত্রিক বৈশিষ্ট্যের কোন দিকটির মিল পাওয়া যায়? ব্যাখ্যা কর।
ঘ. “জৈতুন বিবির মতো অসংখ্য নারীর আত্মত্যাগ বাংলাদেশের স্বাধীনতার ফলক উন্মোচিত করেছে”– কথাটি ‘তোলপাড়' গল্পের আলোকে আলোচনা কর।


Correct Answer: 

Solution:
কনিজের পোশাকের জন্য সাবুর বড় লজ্জা লাগে।খনিজের মায়ের আত্মসম্মানবোধ সম্পর্কে সাবু আলোচ্য কথাটি বলেছে।পাকিস্তানি সেনাদের ভয়ে পলায়নরত এক প্রৌঢ় নারীকে সাবু পানি পান করায়। এর জন্য ওই নারী সাবুকে কিছু কিনে খাওয়ার জন্য পাঁচটি টাকা দিতে চান। কিন্তু সাবু তা নিতে অসম্মতি জানায় এবং বলে যে সে যদি টাকা নেয় তবে তার মা তাকে বাড়ি থেকে বের করে দেবে। তখন প্রৌঢ় নারীটি সাবুকে বলেন যে তার মা কিছু বলবে না। এর পরিপ্রেক্ষিতে সাবু আলোচ্য কথাটি বলে।গউদ্দীপকের কাকন বিবির চরিত্রের সঙ্গে সাবুর মায়ের চারিত্রিক বৈশিষ্ট্যের যে মিল পাওয়া যায় তা হলো মুক্তিযুদ্ধ চলাকালীন মানুষকে সাহায্য করা।মহান মুক্তিযুদ্ধে অংশগ্রহণ করেছিল বাংলাদেশের সর্বস্তরের মানুষ। তাদের মধ্যে কেউ সরাসরি অংশ নেয়, আবার কেউ পরোক্ষভাবে দেশকে পরাধীনতামুক্ত করার কাজে নিজেকে নিবেদন করে। দেশের সর্বস্তরের মানুষের এই ত্যাগের কারণেই আমরা পেয়েছি আমাদের স্বাধীনতা।উদ্দীপকে মুক্তিযুদ্ধে কাকন বিবির অসামান্য অবদানের দিকটি তুলে ধরা হয়েছে। তিনি নিজের জীবনের ঝুঁকি নিয়ে মুক্তিযোদ্ধাদের সাহায্য করেছেন। মুক্তিযুদ্ধের চেতনা থেকেই তিনি এমনভাবে ঝুঁকি নিয়ে দেশের জন্য নিজেকে বিলিয়ে দিতে পেরেছেন। 'তোলপাড়' গল্পে সাবুর মা শহর থেকে গ্রামে ছুটে আসা মানুষদের নিজে সেবা করেছে এবং ছেলেকেও তাদের সেবা করার জন্য আদেশ দিয়েছে। এমনকি বিনিময়ে কোনোকিছু না নেওয়ার জন্যও কড়া হুকুম দিয়েছে। দেশের প্রতি ভালোবাসা থেকেই সাবুর মা এমন নিঃস্বার্থভাবে সেবা করে গেছে। তাই বলা যায়, উদ্দীপকের কাকন বিবির চরিত্রের সঙ্গে সাবুর মায়ের চারিত্রিক বৈশিষ্ট্যের যে মিল পাওয়া যায় তা হলো মুক্তিযুদ্ধের সময় মানুষকে সাহায্য করা।ঘ“জৈতুন বিবির মতো অসংখ্য নারীর আত্মত্যাগ বাংলাদেশের স্বাধীনতার ফলক উন্মোচিত করেছে”- মন্তব্যটি যথার্থ।পাকিস্তানিদের অকথ্য ও অমানুষিক নির্যাতনের শিকার বাঙালিরা ১৯৭১ সালে মুক্তির প্রেরণায় গর্জে ওঠে। আর এই গর্জে ওঠার ফলেই আমরা পেয়েছি স্বাধীন বাংলাদেশ। যাঁরা এই মুক্তিযুদ্ধে অগ্রগামী ভূমিকা পালন করেছেন তাঁদের নাম ইতিহাসে চিরদিন লেখা থাকবে স্বর্ণাক্ষরে।উদ্দীপকে কাকন বিবির সাহসী পদচারণা দেখা যায়। তিনি নারী হয়েও মুক্তিযুদ্ধে নিজের জীবন বাজি রেখে সরাসরি অংশগ্রহণ করেছেন। তাঁর সামনে হাজারো বিপদ এলেও তিনি পিছপা হননি। মুক্তিযুদ্ধের মতো গুরুত্বপূর্ণ ক্ষেত্রে তাঁর অবদান বাংলাদেশের হাজারো সাহসী নারীর অবদানের প্রতীক। 'তোলপাড়' গল্পে জৈতুন বিবি ১৯৭১ সালে শহর থেকে পালিয়ে আসা মানুষদের সেবা করতে তৎপর হয়েছে। নিজের ছেলেকেও আদেশ দিয়েছে সেবা করতে। গল্পে আরও দেখা যায়, স্বামীহারা তিনজন বিধবা নারী, যাদের স্বামীকে পাকিস্তানি সৈন্যরা হত্যা করেছে।উদ্দীপকের কাকন বিবি যেমন মুক্তিযুদ্ধের সময়কার হাজারো নারীর আত্মত্যাগের বিষয়কে নির্দেশ করেছেন তেমনি 'তোলপাড়' গল্পের জৈতুন বিবির ত্যাগ আমাদের মুক্তিযুদ্ধে অসংখ্য নারীর ত্যাগ ও বীরত্বের স্মৃতি বহন করে। তাই বলা যায়, জৈতুন বিবির মতো অসংখ্য নারীর আত্মত্যাগ বাংলাদেশের স্বাধীনতার ফলক উন্মোচিত করেছে।

Explanation:


Sub-Questions:

