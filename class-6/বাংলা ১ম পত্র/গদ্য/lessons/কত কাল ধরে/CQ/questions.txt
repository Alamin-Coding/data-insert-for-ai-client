================================================================================
Question #1 (ID: 681733)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মিমোর চাচার বিয়ে। তাই বাবা রাজশাহী থেকে ট্যাক্সি রিজার্ভ করে দাদার বাড়ি এসেছেন। পালকি করে তার চাচা বউ নিয়ে বাড়ি এলেন। অনেক কষ্টে পালকি জোগাড় করতে পারলেন দাদা। তিনি বলেন, আমাদের দেশে পালকি এখন জাদুঘরে। কাঁচা রাস্তায় রিকশা চলে, গাড়িতেও যাওয়া যায়। চাচা বলেন, একালে যোগাযোগ ব্যবস্থার সবচেয়ে বেশি উন্নতি হয়েছে। মুহূর্তের মধ্যে এখন পৃথিবীর এক প্রান্ত থেকে অন্য প্রান্তে যাওয়া যায়।

Options:
ক. আনিসুজ্জামান কত সালে জন্মগ্রহণ করেন?
খ. 'আলো-আঁধারেরর খেলায় অনেক পুরনো কথা ঢাকা পড়েছে।' পুরনো কথা বলতে কী বোঝানো হয়েছে?
গ. মিমোর বাবার রাজশাহী থেকে ট্যাক্সিযোগে দাদা বাড়ি যাওয়া 'কত কাল ধরে' প্রবন্ধের কোন দিকটি নির্দেশ করে? ব্যাখ্যা কর ।
ঘ. “একালে যোগাযোগ ব্যবস্থার সবচেয়ে বেশি উন্নতি হয়েছে।” — মিমোর চাচার এ উক্তিটির যথার্থতা বিশ্লেষণ কর।


Correct Answer: 

Solution:
কআনিসুজ্জামান ১৯৩৭ সালে জন্মগ্রহণ করেন।খপুরনো কথা বলতে বাংলাদেশের অতীত ঐতিহ্য ও ইতিহাসের কথা বোঝানো হয়েছে।• 'কত কাল ধরে' রচনায় বলা হয়েছে, বাঙালির ইতিহাস প্রায় আড়াই হাজার বছরের পুরনো। এ ইতিহাস কালের বিবর্তনে ঢাকা পড়েছে। এক সময় এ অঞ্চলে রাজা-মন্ত্রী-সামন্ত শ্রেণি ছিল না। সাধারণ মানুষেরা বিচার ও যৌক্তিকতার মাধ্যমে সবকিছু পরিচালনা করত। সময় নদীর স্রোতের মতো প্রবহমান। ফলে অতীত ঐতিহ্যবাহী ইতিহাস আলো-আঁধারের খেলায় অনেক পুরনো কথা ঢাকা পড়ে থাকে।গমিমোর বাবার রাজশাহী থেকে ট্যাক্সিযোগে দাদা বাড়ি যাওয়া 'কত কাল ধরে' প্রবন্ধের বাঙালির জীবনপ্রবাহের পরিবর্তনশীলতার দিকটি নির্দেশ করে।• সময় কারও জন্য অপেক্ষা করে না। সময়ের বিবর্তনে মানুষের প্রাত্যহিক জীবনে পরিবর্তন আসে। কিন্তু এমন কিছু ঐতিহাসিক উপকরণ থাকে, যা একটি ঐতিহ্য ও জীবন-বাস্তবতা তুলে ধরতে সক্ষম হয়।• উদ্দীপক থেকে জানা যায়, চাচার বিয়েতে মিমোর বাবা রাজশাহী থেকে ট্যাক্সি রিজার্ভ করে মিমোর দাদা বাড়িতে আসেন। মিমোর চাচা পালকি করে বউ নিয়ে বাড়ি এলেন। এখন আর আগের মতো পালকির ব্যবহার দেখা যায় না। 'কত কাল ধরে' প্রবন্ধটিতে বাঙালির জীবনপ্রবাহের চিত্রটি উপস্থাপিত হয়েছে। একসময় এ অঞ্চলে রাজা, মন্ত্রী ও অমাত্য শ্রেণির চিত্র ছিল না। সাধারণ লোকই বিচার কাজ পরিচালনা করত ও সমস্যার সমাধান করত। কিন্তু বর্তমানে বাঙালির জীবনপ্রবাহে নানামুখী পরিবর্তন সূচিত হয়েছে। বাঙালির অতীত ঐতিহ্যবাহী চিত্রও অনেকাংশেই কমে গেছে। অতএব, উদ্দীপকে 'কত কাল ধরে' প্রবন্ধের বাঙালির জীবনপ্রবাহের পরিবর্তনশীলতার দিকটি নির্দেশ করেছে।ঘ“এ কালে যোগাযোগ ব্যবস্থায় সবচেয়ে বেশি উন্নতি হয়েছে।” — 'কত কাল ধরে' প্রবন্ধের আলোকে মিমোর চাচার এ উক্তিটির যৌক্তিকতা বিদ্যমান।• সময়ের ধারাবাহিকতায় সবকিছু পাল্টে যায় এটিই স্বাভাবিক, এটিই বাস্তবতা। সভ্যতার আশীর্বাদপুষ্ট মানুষ সহজলভ্য জীবনের সন্ধান পেয়েছে। কিন্তু ঐতিহ্যবাহী জাতীয় সংস্কৃতির অনেক কিছুই হারিয়ে গেছে।• উদ্দীপকে সভ্যতার ক্রমবর্ধমান গতিশীলতার কথা বর্ণিত হয়েছে। এ গতিশীল মানুষের জীবনে সুখৈশ্বর্য এনে দিয়েছে। 'কত কাল ধরে' প্রবন্ধে ঐতিহ্যবাহী বাঙালির সংস্কৃতির পালাবদল ঘটেছে। এক সময় এদেশে রাজরাজড়া ছিল না। পরবর্তী সময়ে এদেশে রাজা, অমাত্য ও সামন্ত শ্রেণির বিকাশ ঘটেছে। এছাড়া বর্তমানে সভ্যতার আশীর্বাদে রাস্তা-ঘাটসহ সবকিছুর পরিবর্তন সাধিত হয়েছে।• উদ্দীপকের মিমোর চাচার উক্তিতে সভ্যতার আশীর্বাদপুষ্ট আধুনিক জীবনের উন্নয়ন ও পরিবর্তনের ধারাটি বর্ণিত হয়েছে। অনুরূপভাবে 'কত কাল ধরে' প্রবন্ধটিতেও বাঙালির ঐতিহ্যবাহী পূর্বেকার জীবনপ্রবাহের পরিবর্তে আধুনিক গতিশীল জীবনের নিরন্তর প্রবহমানতার চিত্রটি প্রদর্শিত হয়েছে। সুতরাং মন্তব্যটি যথার্থ।

Explanation:


Sub-Questions:

================================================================================
Question #2 (ID: 681796)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
শহরের মেয়ে দীপা তার নানাকে নিয়ে নানা বাড়ির গ্রাম দেখতে বের হয়। তার নানা প্রথমে তাকে একটা অবস্থাপন্ন পরিবারে নিয়ে যান। এ পরিবারে তার বয়সী মেয়েরা সালোয়ার-কামিজ পরে, ঠোঁটে লিপস্টিক দেয়, হাতে চুড়ি ও কানে স্বর্ণের দুল পরে। গৃহিণীরা তাঁতের শাড়ি পরে এবং শাড়ির আঁচল টেনে ঘোমটা দেয়। তাদের হাতে ও গলায় স্বর্ণালংকার শোভা পাচ্ছে। এ বাড়ি পেরিয়ে দীপা এক দিনমজুরের খড়ের তৈরি ঝুপড়ি ঘরে ঢুকে পড়ে। দিনমজুরের স্ত্রীর পরনে মলিন শাড়ি, সন্তানদের পরনে ছেঁড়া হাফপ্যান্ট এবং শরীরের রুগ্‌ণ দশা দেখে দীপার খুব মনঃকষ্ট হয়। সে ভাবে, শত শত বছর চলে যায়, কিন্তু এদেশের দরিদ্র মানুষের জীবনের অভাবগুলো আর চলে যায় না।

Options:
ক. বাংলাদেশের ইতিহাস কত বছরের পুরোনো?
খ. ইতিহাস বলতে বোঝায় সব মানুষের কথা'- ব্যাখ্যা কর।
গ. দীপার দেখা গ্রামের লোকজনের পোশাক-পরিচ্ছদের সাথে হাজার বছর আগের পূর্বপুরুষদের পোশাকের যে মিল পাওয়া যায় তা বর্ণনা কর।
ঘ. “শত শত বছর চলে যায়, কিন্তু এদেশের মানুষের জীবনের অভাবগুলো চলে যায় না।” উদ্দীপক এবং 'কত কাল ধরে' প্রবন্ধের আলোকে ব্যাখ্যা কর।


Correct Answer: 

Solution:
কবাংলাদেশের ইতিহাস আড়াই হাজার বছর বা তারও বেশি পুরনো।খআলোচ্য বাক্যে বোঝানো হয়েছে, ইতিহাসে থাকে সব রকম মানুষের জীবনযাত্রার পরিচয়।• এককালে বাংলাদেশে রাজার শাসন ছিল না। লোকজন নিজেরাই 'মিলেমিশে যুক্তি-পরামর্শ করে দেশ চালাত। এটি ছিল ইতিহাসের পূর্ব যুগের ঘটনা। তেইশ-চব্বিশ-শ বছর আগে রাজা কর্তৃক শাসন পরিচালনা শুরু হলে মানুষের জীবনাচরণ, জীবনযাত্রার ধরন, রাজনীতি, অর্থনীতি প্রভৃতি নিয়ে ইতিহাস লেখা শুরু হয়। প্রশ্নোক্ত বাক্যে এমন ভাবই বোঝানো হয়েছে ।গদীপার দেখা গ্রামের লোকজনের পোশাক-পরিচ্ছদের সাথে হাজার বছর আগের পূর্বপুরুষদের পোশাকের মিল পাওয়া যায়।• মানুষ যখন সভ্য হতে শুরু করে তখন থেকেই লজ্জা নিবারণ করতে শেখে। আর ধীরে ধীরে মানুষের বিভিন্ন রকম পোশাক-পরিচ্ছদ ও অলংকার ব্যবহারের প্রচলন দেখা যায় ।• উদ্দীপকের দীপা গ্রামে তার বয়সী মেয়েদের সালোয়ার-কামিজ, ঠোঁটে লিপস্টিক, হাতে চুড়ি ও কানে স্বর্ণের দুল পরতে দেখে। গৃহিণীরা তাঁতের শাড়ি পরে এবং শাড়ির আঁচল টেনে ঘোমটা দেয়। তাদের হাতে-গলায় স্বর্ণালংকার শোভা পাচ্ছে। 'কত কাল ধরে' রচনায় লেখক বলেছেন, এক হাজার বছর আগে সব পুরুষই ধুতি পরত, সব মেয়েই শাড়ি পরত। এখনকার মতো তখনও মেয়েরা আঁচল টেনে ঘোমটা দিত। এক্ষেত্রেই উভয় বর্ণনার মিল খুঁজে পাওয়া যায়।ঘ“শত শত বছর চলে যায়, কিন্তু এদেশের মানুষের জীবনের অভাবগুলো চলে যায় না।” বিষয়টি উদ্দীপক ও 'কত কাল ধরে' প্রবন্ধের ক্ষেত্রে গভীর তাৎপর্যপূর্ণ ও যথার্থ।• যখন এদেশে রাজ-রাজড়া ছিল না, তখন মানুষের মূল্যায়ন ছিল বেশি। লোকজন নিজেরাই যুক্তি-পরামর্শ করে কাজ করত, চাষ করত, ঘর বাঁধত, দেশ চালাত। মানুষের মধ্যে সুসম্পর্ক ছিল।• উদ্দীপকে দীপা দিনমজুরের জীবনযাত্রার যে চিত্র দেখতে পায় তা হলো এ রকম— দিনমজুরদের খড়ের তৈরি ঝুপড়ি ঘর। দিনমজুরের স্ত্রীর পরনে মলিন শাড়ি, সন্তানদের পরনে ছেঁড়া হাফপ্যান্ট এবং শরীরের রুগ্‌ণ দশা। 'কত কাল ধরে' রচনার লেখক দিনমজুরের দুরবস্থার জন্য রাজা-বাদশাদের আগমনকে কিছুটা দায়ী করেছেন। লেখকের মতে, রাজারা যখন এদেশে এলেন তাদের সঙ্গে মন্ত্রী, সামন্ত-মহাসামন্তের দল এলেন। তখন থেকেই ইতিহাসে রাজাদের নাম বড় বড় অক্ষরে লেখা হতে লাগল। আর প্রজারা পেছনে পড়ে রইল।• 'কত কাল ধরে' প্রবন্ধে বাঙালি ও বাংলার অতীত ইতিহাস, সংস্কৃতি ও মানুষের জীবনবোধের পরিচয় তুলে ধরা হয়েছে। এখানে অতীতে বিভিন্ন শাসকগোষ্ঠীর অন্যায় শাসন-শোষণের শিকার হয়ে এদেশের সাধারণ মানুষের জীবনে কষ্ট নেমে আসার দিকটিও প্রতিফলিত হয়েছে। আলোচ্য উদ্দীপকে বিষয়টি উপস্থিত। কারণ শত শত বছর গেলেও এসব মানুষের জীবনে বিশেষ পরিবর্তন লক্ষ করা যায় না। এদিক থেকে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 681797)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জল ভর লো সোনার মেয়ে, হবে আমার বিয়ের কনে? কলমী ফুলের নোলক দৈব, হিজল ফুলের দেব মালা

বাঁশের কচি পাতা দিয়ে গড়িয়ে দেব নথটি নাকের সোনালতায় গড়ব বালা তোমার দুখান সোনা হাতের

কাজলতলার হাটে গিয়ে আনব কিনে পাটের শাড়ী ওগো বালা! গাঁয়ের বালা! যাবে তুমি আমার বাড়ি?

Options:
ক. ইতিহাস বলতে শুধু কাদের কথাই বোঝায় না?
খ. সাধারণ লোকজন নিজেরাই যুক্তি-পরামর্শ করে কাজ করত কেন?
গ. উদ্দীপকটি 'কত কাল ধরে' রচনার কোন বিষয়টি প্রকাশ করে?
ঘ. উদ্দীপকে আলোচ্য রচনার মূল বিষয়টির প্রকাশ ঘটেনি— মন্তব্যটি আলোচনা কর।


Correct Answer: 

Solution:
কইতিহাস বলতে শুধু রাজ-রাজড়াদের কথাই বোঝায় না ।খআগেকার দিনে রাজ-রাজড়াদের অবস্থান সৃষ্টি না হওয়ায় সাধারণ লোকজন কোনো সমস্যায় নিজেরাই যুক্তি-পরামর্শ করে কাজ করত।• বাঙালি জাতির আদিকালের ইতিহাস অনেক সম্মানের। সে সময় রাজা ও প্রজার এ পরিচয়টি ছিল না। তাদের মাঝে কোনো সমস্যা দেখা দিলে নিজেরাই একসঙ্গে বসে যুক্তি-পরামর্শের ভিত্তিতে সেই বিষয়ের সমাধান দিত। সুতরাং নিজেদের সমস্যার সমাধান নিজেরা করতেই তারা এভাবে কাজ করত।গউদ্দীপকটি 'কত কাল ধরে' রচনার মেয়েদের সাজসজ্জার বিষয়টি প্রকাশ করে ।• প্রাচীন কাল থেকেই এদেশের মানুষের সাজসজ্জা ও পোশাকে রয়েছে বৈচিত্র্য। তারা বিভিন্নভাবে নিজেদের সাজাতে পছন্দ করত। তাদের সাজসজ্জায় এদেশের ঐতিহ্যের পরিচয় বহন করে ।• উদ্দীপকের কবিতাংশে মেয়েদের অলংকার ব্যবহার করে সাজসজ্জার কথা বলা হয়েছে। কবিতার মধ্য দিয়ে ফুটে উঠেছে মেয়েরা নাকে নোলক, ফুলের মালা, বাঁশ পাতার নথ, হাতে বালা, পাটের শাড়ি পরে। তাই তো ছেলেটির বিয়ের কনে হতে মেয়েটি রাজি হলে তাকে এসব দিতে চেয়েছে। 'কত কাল ধরে' প্রবন্ধেও এ বিষয়টির প্রকাশ ঘটেছে। মেয়েরা নিচু করে খোপা বাঁধত, তাতে ফুল দিত। তারা শাড়ি পরত। সাধারণ পরিবারের মেয়েরা হাতে শাখা, কানে কচি কলাপাতার মাকড়ি, গলায় ফুলের মালা ইত্যাদি দিয়ে সাজসজ্জা করতে পছন্দ করে। তাই বলা যায় যে, উদ্দীপক ও আলোচ্য রচনা উভয় জায়গায় সাজসজ্জার বিষয়টি প্রকাশ পেয়েছে।ঘউদ্দীপকে আলোচ্য রচনার মূল বিষয়টির প্রকাশ ঘটেনি মন্তব্যটি যথার্থ।• বাংলার মানুষের জীবনাচরণই তার ঐতিহ্য। প্রাচীনকাল থেকে বাঙালি জাতি তার এই ঐতিহ্য ও সংস্কৃতি লালন করে আসছে। ফলে এই জাতির রয়েছে বৈচিত্র্যময় ইতিহাস ও ঐতিহ্য।• উদ্দীপকের কবিতাংশে কবি গ্রামের সাধারণ মেয়ের সাজসজ্জার কথা তুলে ধরেছেন। এ বিষয়টির সঙ্গে 'কত কাল ধরে' রচনার গ্রামের সাধারণ নারীদের সাজসজ্জার মিল রয়েছে। কিন্তু এই বিষয়টি ছাড়াও আলোচ্য রচনায় প্রকাশ পেয়েছে পুরুষদের সাজসজ্জা, সমাজের অবস্থা, জীবনধারা, খাদ্যাভ্যাস ইত্যাদি। এসব বিষয় উদ্দীপকে প্রকাশ পায়নি ।• আলোচ্য রচনায় বাংলাদেশের আড়াই হাজার বছরের ইতিহাস, ঐতিহ্য ও জীবনধারার কথা প্রকাশ পেয়েছে। অন্যদিকে উদ্দীপকে কেবল একটি বিষয়ের প্রকাশ ঘটেছে মাত্র। অন্যান্য বিষয় উদ্দীপকে অনুপস্থিত। মূলত লেখক এ রচনার মধ্য দিয়ে বাংলার মানুষের জীবনধারা ও ইতিহাস তুলে ধরতে চেয়েছেন, যা উদ্দীপকে প্রকাশ পায়নি । তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 681800)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাঙালিরা চিরকাল 'ভেতো বাঙালি' বলে পরিচিত হলেও গত অর্ধশতকে তাঁদের খাদ্যাভ্যাসে বড় রকমের পরিবর্তন এসেছে। গরিবরা চালের বদলে সস্তা গমের ওপর নির্ভরশীল হয়ে পড়ছেন, আর ধনীরা বিদেশি খাবারে অভ্যস্ত হয়ে পড়ছেন। বিশেষ করে চীনা এবং পাশ্চাত্যের খাদ্যে। হ্যামবার্গার এবং হটডগের মতো পশ্চিমা খাবার এবং স্থানীয়ভাবে তৈরি চীনা ও থাই খাবার নাগরিক সমাজে এতই ছড়িয়ে পড়েছে যে, মহিলারা তা বাড়িতেও তৈরি করার কৌশল শিখে ফেলছেন।

Options:
ক. সাধারণ লোকে কিসের পাত্রে রান্নাবান্না করত?
খ. “ভাত বাঙালির বহুকালের প্রিয় খাদ্য।” - ব্যাখ্যা কর।
গ. উদ্দীপকে 'কত কাল ধরে' প্রবন্ধের কোন দিকটি প্রতিফলিত হয়েছে?— ব্যাখ্যা কর।
ঘ. “সাদৃশ্য থাকলেও 'কত কাল ধরে' রচনার উদ্দিষ্ট বিষয় উদ্দীপকে অনুপস্থিত।” — বিশ্লেষণ কর।


Correct Answer: 

Solution:
কসাধারণ লোকে মাটির পাত্রে রান্নাবান্না করত ।খভাতের প্রতি বাঙালির আসক্তির কথা আলোচ্য অংশে ব্যক্ত হয়েছে ।• মাছে-ভাতে বাঙালি'— এটাই বাঙালির আসল পরিচয়। অন্য যা কিছুই খাওয়া হোক না কেন, ভাত ছাড়া বাঙালির চলেই না। যুগ যুগ ধরে এমনটিই চলে আসছে। বাঙালির এই ভাতপ্রীতির কথাই লেখক এখানে তুলে ধরেছেন।গউদ্দীপকে 'কত কাল ধরে' প্রবন্ধে বর্ণিত বাঙালির খাদ্যাভ্যাসের বিষয়টি প্রতিফলিত হয়েছে।পৃথিবীর অন্যান্য জাতির তুলনায় বাঙালি জাতির খাদ্যাভ্যাস একটু পৃথক। বাঙালির প্রধান খাদ্য ভাত। তাছাড়া মাছ, মিষ্টি, পিঠা প্রভৃতি তাদের প্রিয় খাদ্য।• ‘কত কাল ধরে' প্রবন্ধে বাঙালির খাদ্যাভ্যাসের বর্ণনা দিয়েছেন লেখক। ভাত বাঙালির প্রিয় খাদ্য। শাক, মাছ, মাংস, মিষ্টি খেতে তারা পছন্দ করে। আম-কাঁঠাল, তাল-নারকেল ছিল তাদের প্রিয় ফল। উদ্দীপকেও বাঙালির এই খাদ্যাভ্যাসের প্রতিই ইঙ্গিত প্রদান করা হয়েছে। এখানে বলা হয়েছে, বাঙালিরা চিরকাল ভেতো বাঙালি হিসেবে পরিচিত হলেও তাদের খাদ্যাভ্যাসে অনেক পরিবর্তন এসেছে। বিদেশি খাবারের প্রতি তাদের আগ্রহ বেড়েছে। প্রবন্ধে বর্ণিত বাঙালির খাদ্যাভ্যাসের দিকটি এখানে বর্ণিত হয়েছে।ঘ“সাদৃশ্য থাকলেও 'কত কাল ধরে' রচনার উদ্দিষ্ট বিষয় উদ্দীপকে অনুপস্থিত।” - মন্তব্যটি যথার্থ।• সেই আদিকাল থেকেই বাঙালি জাতি ভোজনরসিক। ভাতে মাছেই চেনা যেত বাঙালিকে। তবে বিশ্বায়নের এই যুগে বাঙালির খাদ্যাভ্যাসে এসেছে পরিবর্তন।• উদ্দীপকে বলা হয়েছে, বাঙালিরা 'ভেতো বাঙালি' বলে পরিচিত হলেও তাদের খাদ্যাভ্যাসে এখন পরিবর্তন এসেছে। দরিদ্ররা ভাতের পরিবর্তে রুটির ওপর নির্ভরশীল হয়ে পড়েছে। আর ধনীরা পশ্চিম দেশীয় সংস্কৃতির অনুসরণে তাদের খাবারে অভ্যস্ত হয়ে পড়ছে। অন্যদিকে 'কত কাল ধরে' রচনায় বাঙালির খাদ্যাভ্যাসের বিস্তৃত পরিচয় তুলে ধরা হয়েছে। বাঙালির জীবনযাত্রার সামগ্রিক পরিচয়ও এখানে বিধৃত হয়েছে, যা উদ্দীপকে অনুপস্থিত।• 'কত কাল ধরে' রচনায় বাংলাদেশের ইতিহাস, মানুষের জীবনযাত্রার পরিচয়, দেশের অর্থনৈতিক অবস্থা, পোশাক-পরিচ্ছদ, সংস্কৃতি, সুখ-দুঃখ, আনন্দ-বেদনা ইত্যাদি বিষয় বর্ণনা করা হয়েছে। উদ্দীপকে শুধু খাদ্যাভ্যাসের দিকটি ছাড়া প্রবন্ধের অন্যান্য বিষয় অনুপস্থিত। সুতরাং বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 681802)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গামছা থেকে মসলিন অবধি কাপড় কিংবা রেশম তাদের হাতেই তৈরি হতো বটে, বেচত বেনেরা, পরত অন্যেরা, লাভ লুটত বেনে-ফরেরা। ওরা পরত গামছা, কৌপিন আর আঁটধুতিও হয়তো। কাজেই খাঁটি বাঙালির দারিদ্র্য ও নিঃস্বতা কখনো ঘোচেনি। বাঙলার বৃত্তিজীবী ও চাষী মাত্রই ছিল চির-অবজ্ঞেয় ও বঞ্চিত মানুষ।

Options:
ক. সাধারণ লোক কিসের পাত্রে রান্নাবান্না করত?
খ. হাজার বছর আগে নারী-পুরুষের পোশাক কেমন ছিল? ব্যাখ্যা কর।
গ. উদ্দীপকে বর্ণিত কোন দিকটির 'কত কাল ধরে’ প্রবন্ধের মিল রয়েছে? বর্ণনা কর।
ঘ. “কত কাল ধরে প্রবন্ধে আলোচিত বাঙালির অতীত ও বর্তমান অবস্থার আংশিক চিত্র উদ্দীপকেও প্রতিফলিত হয়েছে।” - তোমার মতামত দাও।


Correct Answer: 

Solution:
কসাধারণ লোক মাটির পাত্রে রান্নাবান্না করত।খহাজার বছর আগে নারী-পুরুষের পোশাক ছিল বৈচিত্র্যময়।• হাজার বছর আগে সব পুরুষই ধুতি পরত এবং সব মেয়েই শাড়ি। যারা সচ্ছল ছিল তাদের ছেলেরা ধুতির সাথে চাদর পরত আর মেয়েরা শাড়ির সাথে ওড়না ব্যবহার করত। এখনকার মতো তখনও মেয়েরা ঘোমটা দিত শাড়ির আঁচল টেনে আর যারা ওড়না পরত তারা ওড়না দিয়ে মাথায় ঘোমটা দিত। কিন্তু ধুতি হোক বা শাড়ি হোক না কেন, তার বহর ছোট হতো। মেয়েদের মধ্যে মখমলের কাপড়, সূক্ষ্ম পাটের ও সুতার কাপড়ের প্রচলন ছিল।গউদ্দীপকে বর্ণিত বাঙালির পোশাক-পরিচ্ছদের বর্ণনার দিকটির সঙ্গে 'কত কাল ধরে' প্রবন্ধের মিল রয়েছে।• প্রাচীনকাল থেকেই এদেশের মানুষের পোশাকে বৈচিত্র্য লক্ষ করা যায়। মানুষ বিভিন্ন রকম পোশাক-পরিচ্ছদ ও অলংকার ব্যবহার করত। মানুষের পোশাক-পরিচ্ছদই তার জাতীয় সংস্কৃতির পরিচায়ক।• উদ্দীপকে বাঙালির প্রাচীন যুগের পোশাক-পরিচ্ছদের বর্ণনা রয়েছে। এখানে বলা হয়েছে, সে সময় বাঙালিরা পরত গামছা, কৌপিন, আঁটধুতি ইত্যাদি। গামছা থেকে শুরু করে মসলিন কাপড় বাঙালির হাতেই তৈরি হতো। 'কত কাল ধরে' প্রবন্ধেও লেখক প্রাচীন বাঙালির পোশাকের বর্ণনা দিয়েছেন। এক হাজার বছর আগে সব পুরুষই ধুতি পরত, সব মেয়েই শাড়ি পরত। মেয়েরা শাড়ির আঁচল টেনে ঘোমটা দিত। তাই বলা যায়, উদ্দীপকে বর্ণিত প্রাচীন যুগে বাঙালির পোশাকের দিকটির সঙ্গে 'কত কাল ধরে' প্রবন্ধের মিল রয়েছে।ঘ"কত কাল ধরে' প্রবন্ধে আলোচিত বাঙালির অতীত ও বর্তমান অবস্থার আংশিক চিত্র উদ্দীপকেও প্রতিফলিত হয়েছে।" - মন্তব্যটি যথার্থ।• বাঙালি জাতির অতীত ঐতিহ্য ও সংস্কৃতির রয়েছে সুদীর্ঘ ইতিহাস। পোশাক-পরিচ্ছদ মানুষের সংস্কৃতির পরিচায়ক। বাংলার মানুষের জীবনযাত্রায় বিভিন্ন রকম পোশাক-পরিচ্ছদ ও অলংকার ব্যবহারের প্রচলন লক্ষ করা যায়।• উদ্দীপকে প্রাচীন যুগের বাঙালির পোশাক ও অবস্থার কথা বর্ণনা করা হয়েছে। ওই সময় বাঙালিরা গামছা, কৌপিন ও আঁটধুতি পরত। গামছা থেকে মসলিন অবধি সমস্ত কাপড় তারা নিজেরাই তৈরি করত। এখানে উঠে এসেছে বাঙালির দারিদ্র্য, নিঃস্বতা, অবজ্ঞা ও বঞ্চিত হওয়ার কথা যা আজও ঘোচেনি। 'কত কাল ধরে' প্রবন্ধেও বাঙালির পোশাকের বর্ণনায় উঠে এসেছে হাজার বছর আগে সব পুরুষের ধুতি এবং মেয়েদের শাড়ি পরার কথা। বাংলার মানুষের দুরবস্থার কথা তুলে ধরে লেখক শোষকদের শোষণের কথা বলতে চেয়েছেন। রাজাদের আগ্রাসনে পিছিয়ে পড়ল প্রজারা। বিভিন্ন বর্ণনায় মানুষের শ্রেণিভিত্তিক জীবনের দিকটিও উঠে এসেছে। মানুষের স্তরভিত্তিক, বৈষম্যমূলক জীবনযাত্রা ও দৈনন্দিন জীবনের চলার কথা আলোচ্য প্রবন্ধে স্থান পেয়েছে।

Explanation:


Sub-Questions:

================================================================================
Question #6 (ID: 681804)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পথে পথে মিয়ানমারের রঙ্গিলা যুবতী-তরুণীরা । কলহাস্যে মুখর । বাড়ির সামনে, দোকানের বাইরে দাঁড়িয়ে আছে কেউ কেউ। যুবক, যুবতী, প্রৌঢ়, বৃদ্ধ। মিয়ানমারের সবাই লুঙ্গি পরে। মেয়েদের পরনে লুঙ্গি ও ঝলমলে ব্লাউজ জাতীয় জামা বা গেঞ্জি ।

Options:
ক. হাজার বছর আগে সব মেয়েই কী পরত?
খ. “সাধারণে পরত কাঠের খড়ম।” কথাটি বুঝিয়ে দাও।
গ. উদ্দীপকে বর্ণিত বিষয়টি 'কত কাল ধরে' প্রবন্ধের কোন দিকটির প্রতিনিধিত্ব করছে? ব্যাখ্যা কর।
ঘ. ““কত কাল ধরে' প্রবন্ধের সামগ্রিক ভাব উদ্দীপকে স্পষ্ট হয়ে ওঠেনি।” — মন্তব্যটি বিশ্লেষণ কর।


Correct Answer: 

Solution:
কহাজার বছর আগে সব মেয়েই শাড়ি পরত।খহাজার বছর আগে সাধারণ লোকদের জুতা পরার অধিকার না থাকায় এবং অর্থনৈতিক অবস্থা খারাপ থাকায় তারা খড়ম পরত ।• বাঙালি জাতির রয়েছে দীর্ঘদিনের ইতিহাস। হাজার বছর আগে সাধারণ শ্রেণির মানুষ কোনো ধরনের জুতা পরতে পেত না। একদিকে যেমন এ শ্রেণির মানুষের অর্থনৈতিক দীনতা ছিল, অন্যদিকে তাদের জুতা পরার অধিকার ছিল না। জুতা ব্যবহার করতে পারত শুধু যোদ্ধা বা পাহারাদাররা । তাই তখনকার সাধারণ মানুষেরা খড়ম ব্যবহার করত ।গউদ্দীপকে বর্ণিত বিষয়টি 'কত কাল ধরে' প্রবন্ধের মানুষের পোশাক-পরিচ্ছদের দিকটির প্রতিনিধিত্ব করছে।• খাবার-দাবারের মতো পোশাক-পরিচ্ছদও মানুষের সংস্কৃতির পরিচায়ক। একসময় পোশাক ব্যবহারের মাধ্যমেই একজন মানুষের সামাজিক মর্যাদা স্পষ্ট হয়ে উঠত।• উদ্দীপকে বর্ণিত হয়েছে মিয়ানমারের বিভিন্ন শ্রেণি-পেশার মানুষের পোশাক-পরিচ্ছদের সংস্কৃতি। সেখানকার যুবক-যুবতি, বৃদ্ধ সবাই লুঙ্গি পরে। মেয়েদের পরনে লুঙ্গি থাকার পাশাপাশি ঝলমলে ব্লাউজ জাতীয় জামা বা গেঞ্জি থাকে। 'কত কাল ধরে' প্রবন্ধে হাজার বছরের বাঙালিদের পোশাক-পরিচ্ছদের বর্ণনা করা হয়েছে। সে সময় সব পুরুষই ধুতি এবং সব মেয়েই শাড়ি পরত। বর্তমান মেয়েদের মতো তখনকার মেয়েরাও আঁচল টেনে ঘোমটা দিত । সুতরাং উদ্দীপকে বর্ণিত বিষয়ে হাজার বছর পূর্বের বিভিন্ন শ্রেণি-পেশার মানুষের পোশাক-পরিচ্ছদের সংস্কৃতি 'কত কাল ধরে' প্রবন্ধের প্রতিনিধিত্ব করছে।ঘ“কত কাল ধরে' প্রবন্ধের সামগ্রিক ভাব উদ্দীপকে স্পষ্ট হয়ে ওঠেনি।” — মন্তব্যটি যথার্থ।• সময়ের পরিবর্তনে মানুষের খাদ্যাভ্যাস যেমন পরিবর্তিত হয়, অনুরূপভাবে পরিবর্তন হতে থাকে মানুষের জীবনযাত্রা । এভাবে বিভিন্ন বিষয়ের পরিবর্তনের মাধ্যমে মানুষের জীবনযাত্রা এগিয়ে চলে।• উদ্দীপকের বিবরণ থেকে জানা যায় বাংলাদেশের প্রতিবেশী দেশ মিয়ানমারের মানুষের পোশাকের সংস্কৃতি। সেখানের যুবক-যুবতি, প্রৌঢ়-বৃদ্ধ সবাই লুঙ্গি পরে থাকে। আবার মেয়েদের পরনে লুঙ্গির পাশাপাশি রঙিন ব্লাউজ বা গেঞ্জি থাকে। 'কত কাল ধরে' প্রবন্ধে হাজার বছর আগের বাঙালির জীবনযাত্রার চিত্র ফুটে উঠেছে। সে সময় কোনো শাসক ও শাসিতের সম্পর্ক ছিল না বলে নিজেরাই সমস্যার সমাধান দিত। সে সময়ের মানুষের খাদ্যাভ্যাস, পোশাক-পরিচ্ছদ, স্বর্ণালংকার ব্যবহার, বিভিন্ন ধরনের খেলাধুলাসহ নানা বিষয় এতে বর্ণিত হয়েছে।• উদ্দীপকে শুধু মিয়ানমার অঞ্চলের বিভিন্ন স্তরের মানুষের পোশাকের সংস্কৃতি স্পষ্ট হয়ে উঠেছে। অন্যদিকে 'কত কাল ধরে' প্রবন্ধে হাজার বছর আগের বাঙালিদের শুধু পোশাক-পরিচ্ছদের বিষয়টিই বর্ণিত হয়নি, উপরন্তু তখনকার জীবনযাত্রার নানা বিষয়ও ফুটে উঠেছে। সুতরাং প্রশ্নোক্ত মন্তব্যটিকে যথাযথ বলা যায়।

Explanation:


Sub-Questions:

