================================================================================
Question #1 (ID: 752312)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
একদিন জেলে কোনো মাছ না পেয়ে পাঁচবার জাল ফেলে কী কী পেয়েছিল?

Options:


Correct Answer: 

Solution:
একদিন জেলে কোনো মাছ না পেয়ে পাঁচবার জাল ফেলে বিভিন্ন বারে বিভিন্ন জিনিস পেয়েছিল। প্রথমবার জালে একটিও মাছ না উঠে কেবল একটি মোটা গাছের গুঁড়ি উঠেছিল। দ্বিতীয়বার জালে ওঠে একটা মরা গাধা। তৃতীয়বার জাল গুটিয়ে এনে দেখে বিরাট মাটির জালা। চতুর্থবারে জালে উঠল একগাদা ভাঙা হাঁড়ি-কলসি, আর ছোটো-বড়ো কাচের টুকরো। পঞ্চম ও শেষবার সে দেখল, একটা তামার জালা জালে আটকে আছে। জালার মধ্য থেকে বের হয়েছিল একটা দৈত্য।

Explanation:


Sub-Questions:

================================================================================
Question #2 (ID: 752344)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
কী বলে জেলে শেষবার পানিতে জাল ফেলল?

Options:


Correct Answer: 

Solution:
চতুর্থবারেও যখন মাছ না উঠে ভাঙা হাঁড়ি-কলসি আর কাচের টুকরো উঠল তখন জেলে দুঃখ পেল। দুঃখে হতাশায় জেলে আকাশের দিকে মুখ করে বলল, খোদা, তোমার কী মর্জি জানি না। চার-চারবার জাল ফেলে নসিবে কিছুই জুটল না। এবারই শেষ। তুমি দয়াময়, দেখ আমার ছেলেমেয়েদের যেন আজ অনাহারে না থাকতে হয়। এই বলে জেলে শেষবার পানিতে জাল ফেলল।

Explanation:


Sub-Questions:

================================================================================
Question #3 (ID: 752345)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
বাদশাহর হাতে দৈত্যর বন্দি হওয়ার ঘটনা বিবৃত কর।

Options:


Correct Answer: 

Solution:
দৈত্যর নাম ছিল সক-হর-অল জিন। সে বাদশাহ সুলেমানের গোলাম ছিল। তার এমনই ক্ষমতা ছিল যে দুনিয়ার কাউকেই পরোয়া করত না। সে একদিন বাদশাহর হুকুম তামিল করতে অস্বীকার করে বসে। এতে রেগে গিয়ে বাদশাহ শায়েস্তা করার জন্য লোকজন দিয়ে তাকে একটা তামার জালায় পুরে মুখ বন্ধ করে দেন। তারপর বাদশাহর মোহর খোদাই করে দেওয়া হয় জালাটার মুখে। দৈত্য জালার ভেতরে বন্দি হয়ে যায়। এরপর বাদশাহ জালাটাকে নদীতে ফেলে দেন।

Explanation:


Sub-Questions:

================================================================================
Question #4 (ID: 752377)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
বাদশাহ কেন দৈত্যকে বন্দি করেছিলেন?

Options:


Correct Answer: 

Solution:
দৈত্য বাদশাহ সুলেমানের গোলাম ছিল। তার এমনই ক্ষমতা ছিল যে দুনিয়ায় কাউকে সে পরোয়া করত না। একদিন বাদশার হুকুম তামিল করতে অস্বীকার করে সে। এতে রেগে গিয়ে বাদশাহ তার লোকজন দিয়ে দৈত্যকে একটা তামার জালায় পুরে তার মুখ বন্ধ করে দিলেন এবং বাদশাহর মোহর খোদাই করে দিলেন। এরপর বাদশাহ জালাটাকে নদীতে ফেলে দিলেন।

Explanation:


Sub-Questions:

================================================================================
Question #5 (ID: 752378)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
দৈত্য কেন জেলেকে মারতে চেয়েছিল?

Options:


Correct Answer: 

Solution:
দৈত্য তার শপথ পালন করার জন্য জেলেকে মারতে চেয়েছিল। বন্দি অবস্থায় দৈত্য একদিন শপথ করে তাকে কেউ চারশ বছরের মধ্যে মুক্ত করলে অগাধ ধনরত্ন দেবে। চারশ বছরে কেউ মুক্ত না করায় আবার শপথ করে যে, কেউ যদি তাকে জালা থেকে উদ্ধার করে তাহলে তাকে তিনটি বর দেবে এবং সে-যা চাইবে তাই দেবে। কিন্তু এভাবে আরও তিনশ বছর পার হলেও কেউ মুক্ত করল না। তখন দৈত্য রাগে, দুঃখে, অপমানে শপথ করে যে, এবার তাকে যে মুক্ত করবে সেই হতচ্ছাড়াকে সে কতল করবে। এরপর দৈত্য জানে না কত বছর পার হয়েছে; তবে এবার এই জেলে তাকে মুক্ত করেছে। তাই দৈত্য তখন তার শপথ পালন করার জন্য জেলেকে মারতে চেয়েছিল।

Explanation:


Sub-Questions:

================================================================================
Question #6 (ID: 752379)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
জেলে কেমন করে দৈত্যের হাত থেকে নিজেকে রক্ষা করল?

Options:


Correct Answer: 

Solution:
জেলে বুদ্ধি ও কৌশলের সাহায্যে নিজেকে রক্ষা করল। দৈত্য যখন তাকে মারতে চাইল তখন জেলে ভীত হলেও তার মাথায় একটি বুদ্ধি খেলে গেল। সে কৌশলে বলল যে, তার বিশ্বাস হয় না দৈত্যের এত বড় শরীরটা কেমন করে ওই জালার মধ্যে ছিল। সত্য কি মিথ্যা তা দৈত্যই ভালো জানে। তবে জেলে হলপ করে বলতে পারে তাকে দেখে একথা কেউই বিশ্বাস করবে না। জেলের এই কথা শুনে দৈত্য দাঁত কড়মড় করে গর্জন করে জানাল যে, সে কখনো মিথ্যা কথা বলে না। এরপর সেটা প্রমাণ করতে দৈত্য চোখের পলকে ধোঁয়ার কুণ্ডলি পাকিয়ে জালার মধ্যে ঢুকে গেল। আর ভেতরে ঢোকার সাথে সাথে জেলে এক লাফে এসে জালার মুখে ঢাকনা লাগিয়ে দিল এবং জালাটাকে আবার নদীতে ফেলে দিল। এভাবে বুদ্ধিমত্তা ও কৌশলের মাধ্যমে জেলে দৈত্যের হাত থেকে নিজেকে রক্ষা করল।

Explanation:


Sub-Questions:

================================================================================
Question #7 (ID: 752381)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
নদীর তলায় দৈত্যের কত বছর, কীভাবে কাটল?

Options:


Correct Answer: 

Solution:
নদীর তলায় জালার মধ্যে বন্দি অবস্থায় কাটতে থাকে দৈত্যের দিন। একদিন সে শপথ করল যে যদি চারশ বছরের মধ্যে কেউ তাকে বন্দিদশা থেকে মুক্তি দেয়, তবে তাকে সে অগাধ ধনরত্ন দিয়ে খুশি করবে। কিন্তু তার দুর্ভাগ্য যে কেউ তাকে মুক্ত করল না। তারপর সে আবারও শপথ করল, যে তাকে এই জালা থেকে উদ্ধার করবে, তাকে তিনটি বর দেবে সে যা চাইবে তাই পাবে। কিন্তু তিনশ বছর পার হলেও কারও দেখা পেল না দৈত্য। এবারে সে রাগে, দুঃখে, অপমানে শপথ করে বসল, তাকে যে মুক্ত করবে সেই হতচ্ছাড়াকে সে কতল করবে। এরপর শতাব্দীর পর শতাব্দী গেল, কারও দেখা পেল না দৈত্য, কেউ উদ্ধার করল না। এভাবে কত বছর কাটল তার আর হিসাব রাখতে পারল না সে।

Explanation:


Sub-Questions:

================================================================================
Question #8 (ID: 752382)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
জেলের বুকে আশা ফিরে এসেছিল কেন?

Options:


Correct Answer: 

Solution:
পঞ্চম ও শেষবার জেলে জাল তুলে দেখল তাতে একটা তামার জালা আটকে আছে। জালাটার মুখ ঢাকনা দিয়ে আটকানো এবং তার উপরে কিছু লেখা খোদাই করা। সামান্য লেখাপড়া জানা জেলে পড়ে দেখল সেখানে দাউদের পুত্র সুলেমানের নাম লেখা রয়েছে। এই নাম দেখে জেলের বুকে আশা ফিরে এসেছিল, কেননা এই বাদশাহি জালাতে নিশ্চয়ই মণিরত্ন রয়েছে বলে তার ধারণা হয়। সে মনে করে এবার বুঝি তার নসিব বা ভাগ্য ফিরল।

Explanation:


Sub-Questions:

================================================================================
Question #9 (ID: 752525)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
দৈত্যটি দেখতে কেমন? বর্ণনা দাও।

Options:


Correct Answer: 

Solution:
'দৈত্য ও জেলে' গল্পে দৈত্যটি বিশাল ঝুড়ির মতো মাথা, একগাছি চুলহীন মাথা, আগুনের গোলার মতো চোখ এবং শ্বেত পাথরের মতো দাঁতসহ ভয়ঙ্কর চেহারা নিয়ে বর্ণিত।

Explanation:


Sub-Questions:

================================================================================
Question #10 (ID: 752526)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
জেলের জালে কী উঠেছিল? বর্ণনা করো।

Options:


Correct Answer: 

Solution:
জেলের প্রথম জালে ওঠে মোটা গাছের গুঁড়ি, দ্বিতীয়বার মরা গাধা, তৃতীয়বার বিরাট মাটির জাল, চতুর্থবার ভাঙা হাঁড়ি-কলসি ও কাচের টুকরো, পঞ্চমবার তামার জালা।

Explanation:


Sub-Questions:

================================================================================
Question #11 (ID: 752527)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
কেন তামার জালা দেখে জেলে খুশি হয়েছিল?

Options:


Correct Answer: 

Solution:
তামার জালার মুখে দাউদের পুত্র সুলেমানের নাম খোদাই করা ছিল। জেলে ভেবেছিল জালার মধ্যে মণিরত্ন থাকতে পারে এবং তার ভাগ্য ফেরাতে পারবে। এই আশায় সে খুশি হয়েছিল।

Explanation:


Sub-Questions:

================================================================================
Question #12 (ID: 752528)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
কী কারণে সুলেমানের ভয়ে দৈত্য কুঁকড়ে গিয়েছিল? বর্ণনা করো।

Options:


Correct Answer: 

Solution:
দৈত্যটি জানত না যে সুলেমান ১৮০০ বছর আগে মারা গেছেন। সে অতীতের শাস্তি ও হুকুমের ভয়ে কুঁকড়ে যায়।

Explanation:


Sub-Questions:

================================================================================
Question #13 (ID: 752529)
--------------------------------------------------------------------------------
Type: রচনামূলক প্রশ্ন | Book: আমার বাংলা বই | Years:  | Boards:  | Tags: 
--------------------------------------------------------------------------------
Question:
নদীর তলায় চারশ বছর কাটার পর দৈত্য কী করল? নিজের ভাষায় লেখো।

Options:


Correct Answer: 

Solution:
জালায় বন্দি হয়ে দীর্ঘ চারশ বছর কাটানোর পর দৈত্য শপথ করে, যে তাকে উদ্ধার করবে, তিনটি বর দিবে। কিন্তু তিনশ বছর পরও দৈত্য কারো দেখা পায়নি।

Explanation:


Sub-Questions:

