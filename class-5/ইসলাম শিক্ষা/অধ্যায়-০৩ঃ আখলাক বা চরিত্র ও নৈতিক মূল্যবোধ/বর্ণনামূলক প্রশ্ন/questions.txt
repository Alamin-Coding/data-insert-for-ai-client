================================================================================
Question #1 (ID: 753604)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পৃথিবীতে আমাদের সবচেয়ে আপনজন কারা? তাদের সাথে কেন আমাদের উত্তম আচরণ করা দরকার? বুঝিয়ে লেখো।

Options:


Correct Answer: 

Solution:
: পৃথিবীতে আমাদের সবচেয়ে আপনজন পিতা-মাতা। তাদের
সাথে উত্তম আচরণ করা দরকার। কারণ-
১. পিতা-মাতার জন্যই আমরা দুনিয়াতে এসেছি।
২. তাঁদের স্নেহ ও আদরে আমরা লালিত-পালিত হয়ে বড় হয়েছি।
৩. তাঁরা আমাদের অসুখ-বিসুখ হলে অনেক সেবা-যত্ন করেন।
৪. আমাদের আনন্দে তাঁরা আনন্দ পান, আমাদের দুঃখ-কষ্টে
তাঁরাও দুঃখ-কষ্ট পান।
৫. তাঁরা ভালোবাসা ও মমতা দিয়ে আমাদের আগলে রেখেছেন।
৬. আমাদের বিপদ-আপদে তাঁরা সবার আগে এগিয়ে আসেন।
৭. তাঁরা সবসময় আমাদের কল্যাণ ও মঙ্গল কামনা করেন।

Explanation:


Sub-Questions:

================================================================================
Question #2 (ID: 753622)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সদাচার কী? তুমি কেন সদাচরণ করবে? তুমি করতে চাও এ রকম ছয়টি সদাচার লেখো।

Options:


Correct Answer: 

Solution:
সুন্দর ও ভালো আচরণকে সদাচার বলে। সদাচারীকে আল্লাহ ও রাসুল (স) ভালোবাসেন। তাই আমি সদাচরণ করব। আমি যে সদাচারগুলো করব তার ছয়টি হলো-
১. আল্লাহর ইবাদত করব।
২. পিতা-মাতা, শিক্ষককে সম্মান করব।
৩. সৃষ্টির সেবা করব।
৪. দেশ ও দেশের মানুষের প্রয়োজনে পাশে থাকব।
৫. দেশের পরিবেশ সংরক্ষণ করব।
৬. মানবাধিকার ও বিশ্বভ্রাতৃত্ব গড়ে তুলব।

Explanation:


Sub-Questions:

================================================================================
Question #3 (ID: 753623)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সিত্রাং, ইয়াস, আম্পান, সিডর, আইলার মতো ঘূর্ণিঝড়ে প্রতিবছর আমাদের অনেক ক্ষতি হয়। এগুলোকে কী বলা হয়? এর ফলে দেশের কী ক্ষতি হয়? এর থেকে বাঁচার জন্য আমরা কী করব? পাঁচটি বাক্যে লেখো।

Options:


Correct Answer: 

Solution:
সিত্রাং, ইয়াস, আম্পান, সিডর, আইলার মতো ঘূর্ণিঝড়কে প্রাকৃতিক দুর্যোগ বলা হয়। প্রাকৃতিক দুর্যোগের ফলে অনেক লোকের প্রাণহানি ঘটে। গাছপালা, মৎস্য খামার, শস্যক্ষেতের ক্ষতি হয়। কৃষি জমি ও ফসলের ক্ষতি হয়। জীববৈচিত্র্য হুমকির সম্মুখীন হয়ে পড়ে।
এগুলো থেকে বাঁচার জন্য আমরা-
১. ঘরের ভেতরে উঁচু মাচা তৈরি করে তার ওপর খাদ্যশস্য ও বীজ ইত্যাদি সংরক্ষণ করব।
১২. পুকুরের পাড় উঁচু করব।
৩. টিউবওয়েল ও ল্যাট্রিন যথাসম্ভব উঁচু স্থানে বসাব।
৪. শুকনো খাবার যেমন- চিড়া, মুড়ি, গুড় এবং প্রয়োজনীয় ওষুধ ঘরে মজুদ রাখব।
৫. পরিবারের প্রতিটি সদস্যকে সাঁতার কাটা শেখাব।
 

Explanation:


Sub-Questions:

================================================================================
Question #4 (ID: 753624)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ভুল হলে আমরা আল্লাহর কাছে ক্ষমা চাইব কেন? ক্ষমার ছয়টি গুরুত্ব লেখ।

Options:


Correct Answer: 

Solution:
ক্ষমা আল্লাহ তায়ালার একটি বিশেষ গুণ। শাস্তি থেকে রেহাই পাওয়ার জন্য আমরা আল্লাহর কাছে ক্ষমা চাইব। ক্ষমার গুরুত্ব হলো-
১. ক্ষমাশীল ব্যক্তিকে সকলেই ভালোবাসে।
২. ক্ষমাশীল ব্যক্তিকে আল্লাহ ভালোবাসে।
৩. ক্ষমাশীল ব্যক্তির জন্য আল্লাহ পুরস্কার ঘোষণা করেছেন।
৪. ক্ষমা করা মানুষের নৈতিক দায়িত্ব।
৫. ক্ষমাশীল ব্যক্তিকে সকলেই ভালোবাসে।
৬. ক্ষমা করা মহানবি (স)-এর আদর্শ।

Explanation:


Sub-Questions:

================================================================================
Question #5 (ID: 753631)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সততা কী? সততার প্রয়োজনীয়তা সম্পর্কে ছয়টি বাক্য লেখ।

Options:


Correct Answer: 

Solution:
সততা মানে সাধুতা, মানবতা, সত্যবাদিতা। নিজের স্বার্থ বড় করে না দেখা এবং অপরের স্বার্থ ক্ষুণ্ণ হোক তা না চাওয়ার নামই সততা। সততার প্রয়োজনীয়তা হলো-
১. সততা মানুষকে ভালো কাজের দিকে পরিচালিত করে।
২. সততা সমাজে সুখ শান্তি বজায় রাখতে সাহায্য করে।
৩. সততা মানুষকে জান্নাতে পৌঁছে দেয়।
৪. সকলের বিশ্বাস অর্জন করা যায়।
৫. সততার কারণে শত্রুরাও শ্রদ্ধার চোখে দেখে।
৬. সততার কারণে মহান আল্লাহর প্রিয় হওয়া যায়।

Explanation:


Sub-Questions:

================================================================================
Question #6 (ID: 753659)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সৃষ্টির সেবা কাকে বলে? তুমি কীভাবে সৃষ্টির সেবা করবে? ছয়টি বাক্যে লেখো।

Options:


Correct Answer: 

Solution:
আল্লাহর সব সৃষ্টির প্রতি দয়া ও সহানুভূতি প্রদর্শন করাকে সৃষ্টির সেবা বলে। আমি সৃষ্টির সেবা করব-
১. অসুস্থ ব্যক্তির সেবা-যত্ন করে।
২. ক্ষুধার্তকে খাদ্য দিয়ে।
৩. আহত পশু-পাখির যত্ন নিয়ে।
৪. বিপদগ্রস্তদের সাহায্য-সহযোগিতা করে।
৫. গাছপালার যত্ন নিয়ে।
৬. নিরাশ্রয়কে আশ্রয় দিয়ে।

Explanation:


Sub-Questions:

================================================================================
Question #7 (ID: 753660)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তোমার বাবা মানুষকে ক্ষমা করে দেন। এটি কার বিশেষ গুণ? আমরা কীভাবে তাঁর কাছে ক্ষমা চাইব? আমাদের কেন মানুষকে ক্ষমা করা উচিত? ছয়টি বাক্যে লেখো।

Options:


Correct Answer: 

Solution:
ক্ষমা করা মহান আল্লাহর বিশেষ গুণ। আমরা ভুল করে অনুতপ্ত হয়ে তাঁর কাছে ক্ষমা চাইব। আমাদের ক্ষমা করা উচিত কারণ-
১. মহান আল্লাহ মানুষকে ক্ষমা করে দেন।
২. ক্ষমা করা আমাদের নৈতিক দায়িত্ব।
৩. ক্ষমাশীলদের আল্লাহ ভালোবাসেন।
৪. অন্যদের ক্ষমা করা উদারতা ও মহত্তের লক্ষণ।
৫. ক্ষমাশীল ব্যক্তিদের সবাই ভালোবাসেন।
৬. ক্ষমাশীলদের জন্য আল্লাহর কাছে পুরস্কার রয়েছে।

Explanation:


Sub-Questions:

================================================================================
Question #8 (ID: 753661)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সততা কী? যার মধ্যে সততা থাকে তাকে কী বলে? সততার প্রয়োজনীয়তা সম্পর্কে ছয়টি বাক্য লেখো। 

Options:


Correct Answer: 

Solution:
নিজের স্বার্থ বড় করে না দেখা এবং অপরের স্বার্থ ক্ষুণ্ণ হোক তা না চাওয়ার নামই সততা। যার মধ্যে সততা থাকে তাকে সৎ ব্যক্তি বলে। সততার প্রয়োজনীয়তা-
১. সততা মানুষকে ভালো কাজের দিকে পরিচালিত করে, আর ভালো কাজ মানুষকে জান্নাতে পৌছে দেয়।
২. ইসলাম কথা-বার্তা, কাজ-কর্ম ও আচার-আচরণে আমাদের সততা রক্ষা করার জন্য জোর তাগিদ দিয়েছে।
৩. সততার অভাবে সমাজে সুখ-শান্তি থাকে না।
৪. সততার মাধ্যমে মানুষের বিশ্বাস ও ভালোবাসা অর্জন করা যায়।
৫. যে সমাজে সততার অভাব ঘটে সে সমাজ আস্তে আস্তে ধ্বংসের পথে চলে যায়।
৬. সততা মানুষকে মুক্তি দেয়।

Explanation:


Sub-Questions:

================================================================================
Question #9 (ID: 753662)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তুমি ভালো কাজ কর। কী ধরনের কাজ এর অন্তর্ভুক্ত? এ কাজে আমরা কীভাবে সাহায্য করব? সাতটি বাক্যে লেখো।

Options:


Correct Answer: 

Solution:
সকল প্রকার সদাচার ও সৎ কাজ ভালো কাজের অন্তর্ভুক্ত। আমরা বিভিন্নভাবে ভালো কাজে সাহায্য করব। যেমন-
১. যাতায়াত ও চলাফেরার সুবিধার জন্য সকলে মিলে রাস্তাঘাট, পুল ও সাঁকো তৈরি করব।
২. ময়লা-আবর্জনা ফেলার জন্য নির্দিষ্ট জায়গা তৈরি করব।
৩. সবাই মিলে গ্রন্থাগার গড়ে তুলব।
৪. রাস্তার পাশে বা ফাঁকা স্থানে গাছ লাগাব, ফুল ও সবজির বাগান করব এবং যত্ন নেব।
৫. সবাই মিলে প্রত্যেক পরিবারের জন্য দু-একটি স্বাস্থ্যসম্মত ল্যাট্রিন তৈরি করব।
৬. পরিষ্কার-পরিচ্ছন্নতা অভিযানে বড়দের সাথে অংশ নেব।
৭. বড়দের বিভিন্ন ভালো ও উন্নয়নমূলক কাজে সাহায্য করব।

Explanation:


Sub-Questions:

================================================================================
Question #10 (ID: 753663)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সাফল্যের চাবিকাঠি কী? শ্রমের মর্যাদা প্রতিষ্ঠায় কাজের লোকের প্রতি তুমি কর এমন সাতটি কাজ লেখো।

Options:


Correct Answer: 

Solution:
চেষ্টা ও শ্রম সাফল্যের চাবিকাঠি। শ্রমের মর্যাদা প্রতিষ্ঠায় কাজের লোকের প্রতি আমি-
১. ভালো ব্যবহার করি।
২. বয়সে বড় হলে সালাম দিই।
৩. তাদের কাজে সাহায্য করি।
৪. বয়সে ছোট হলে আদর করি।
৫. তাদের প্রয়োজন পূরণ করার চেষ্টা করি।
৬. আমি যা খাই তাদেরও তাই খেতে দিই।
৭. তাদেরকে কখনও অবহেলা বা ঘৃণা করি না।

Explanation:


Sub-Questions:

================================================================================
Question #11 (ID: 753664)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পরিবেশ সংরক্ষণে তোমার দুটি দায়িত্ব লেখো। বন্যার সময় তোমার করণীয় সম্পর্কে ছয়টি বাক্য লেখো।

Options:


Correct Answer: 

Solution:
পরিবেশ সংরক্ষণে-
১. আমি বেশি করে গাছ লাগাই।
২. যেখানে সেখানে কফ, থুথু, ময়লা-আবর্জনা ফেলি না।
বন্যার সময় আমি-
১. পরিবারের সদস্য এবং পাড়া-প্রতিবেশীদের নিয়ে আশ্রয়কেন্দ্রে যাব।
২. শুকনো খাবার যেমন চিড়া, মুড়ি, গুড় এবং প্রয়োজনীয় ওষুধ সাথে রাখব।
৩. যাতায়াতের জন্য সবাইকে সাথে নিয়ে ভেলা তৈরি করব।
৪. পশু-পাখিকে নিরাপদ আশ্রয়ে রাখার চেষ্টা করব।
৫. সবাইকে মানসিক সমর্থন দিয়ে চিন্তামুক্ত রাখার চেষ্টা করব।
৬. বন্যাদুর্গতদের খাবার ও চিকিৎসা সেবা দিয়ে সাহায্য করব।

Explanation:


Sub-Questions:

================================================================================
Question #12 (ID: 753665)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
প্রাকৃতিক দুর্যোগের কারণে আমরা যেসব ক্ষতির সম্মুখীন হই তা আটটি বাক্যে লেখো।

Options:


Correct Answer: 

Solution:
প্রাকৃতিক দুর্যোগের কারণে অনেক ক্ষতির সম্মুখীন হই।
যেমন-
১. গাছপালা, মৎস্যখামার ও শস্যক্ষেতের ক্ষতি হয়।
২. জীববৈচিত্র্যের ক্ষতি হয়।
৩. কৃষি ফসল নষ্ট হয়।
৪. জমির উর্বরা শক্তি কমে যায় এবং উৎপাদন কম হয়।
৫. অনেক মানুষের প্রাণহানি ঘটে।
৬. মানুষের ঘরবাড়ি ও সম্পদের ক্ষতি হয়।
৭. বিশুদ্ধ পানির অভাবে রোগ-ব্যাধি ছড়িয়ে পড়ে।
৮. পরিবেশ দূষিত ও বিপর্যস্ত হয়।

Explanation:


Sub-Questions:

================================================================================
Question #13 (ID: 753666)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
চরিত্র সুন্দর ও আচরণ ভালো করতে হলে তোমার করণীয় কী? বর্ণনা কর।

Options:


Correct Answer: 

Solution:
চরিত্র সুন্দর আচরণ ভালো করতে হলে আমার করণীয় কাজগুলো হলো-
১. আল্লাহর ইবাদত করব, পিতা-মাতার কথা শুনব।
২. শিক্ষককে সম্মান করব, সত্য কথা বলব।
৩. সৃষ্টির সেবা করব, জাতীয় সম্পদ রক্ষা করব।
৪. মানবাধিকার ও বিশ্বভ্রাতৃত্ব গড়ে তুলব।
৫. আমি কতকগুলো মন্দ আচরণ থেকে দূরে থাকব। যেমন-মিথ্যা কথা বলব না, ঝগড়া-বিবাদ করব না।
৬. হিংসা করব না, চুরি-ডাকাতি করব না।
৭. ধূমপান করব না, দেশের ও জনগণের ক্ষতি করব না।
৮, আল্লাহর ইবাদত ভুলব না, কটু কথা বলব না।

Explanation:


Sub-Questions:

================================================================================
Question #14 (ID: 753667)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মহানবি (স) অশ্রুভেজা চোখে বারবার মক্কার দিকে তাকাচ্ছিলেন কেন? এতে উদ্বুদ্ধ হয়ে তুমি কীভাবে দেশপ্রেম দেখাও? এ সম্পর্কে কয়েকটি বাক্য লেখ।

Options:


Correct Answer: 

Solution:
আমাদের মহানবি (স) তাঁর জন্মভূমি মক্কা নগরীকে খুব ভালোবাসতেন। এজন্য তিনি হিজরতের সময় অশ্রু ভেজা চোখে বারবার মক্কার দিকে তাকাচ্ছিলেন। মহানবি (স)-এর এ কাজে উদ্বুদ্ধ হয়ে আমি যেভাবে দেশপ্রেম দেখাই সে সম্পর্কে কয়েকটি বাক্য হলো-
১. দেশের সকলের সাথে ভালো ব্যবহার করি।
২. কেউ বিপদে পড়লে সাহায্য করি।
৩. জাতীয় সম্পদ রক্ষা করি।
৪. বৃক্ষরোপণ করি, গাছ নষ্ট করি না
৫. পানি, বিদ্যুৎ, গ্যাস অপচয় করি না।
৬. দেশের সকল মানুষকে ভালোবাসি।

Explanation:


Sub-Questions:

================================================================================
Question #15 (ID: 753693)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মাহিনের আখলাক ভালো। তার জীবন কেমন হবে? মাহিন করে এমন সাতটি ভালো কাজের নাম লেখো।

Options:


Correct Answer: 

Solution:
মাহিনের জীবন সুন্দর ও সুখের হবে। মাহিন করে এমন সাতটি ভালো কাজ হলো-
১. আল্লাহর ইবাদত করে।
২. সবসময় সত্য কথা বলে।
৩. পিতা-মাতা ও শিক্ষকের কথা মেনে চলে।
৪. গুরুজনদের সম্মান করে।
৫. সৃষ্টির সেবা করে।
৬. জাতীয় সম্পদ রক্ষা করে।
৭. পরিবেশের যত্ন নেয়।

Explanation:


Sub-Questions:

================================================================================
Question #16 (ID: 753694)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আব্দুল্লাহ দেশের সংকটে সবসময় পাশে থাকে। সে কোন ধরনের দায়িত্ব পালন করে? এ ধরনের দায়িত্ব পালনে দেশের প্রতি আমাদের সাতটি করণীয় লেখো।

Options:


Correct Answer: 

Solution:
আব্দুল্লাহ নৈতিক দায়িত্ব পালন করে। এ ধরনের দায়িত্ব পালনে দেশের প্রতি আমাদের সাতটি করণীয়-
১. দেশের সব মানুষের সাথে ভালো ব্যবহার করা।
২. দেশের সম্পদকে ভালোবাসা ও সংরক্ষণ করা।
৩. বৃক্ষরোপণ করা, গাছপালা নষ্ট না করা।
৪. পানি, বিদ্যুৎ, গ্যাস অপচয় না করা
৫. কেউ বিপদে পড়লে সাহায্য করা।
৭. দেশের পরিবেশ পরিচ্ছন্ন রাখা।

Explanation:


Sub-Questions:

================================================================================
Question #17 (ID: 753695)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
শ্রম অর্থ কী? শ্রমের মর্যাদা সম্পর্কে ইসলামের শিক্ষা আলোচনা কর।

Options:


Correct Answer: 

Solution:
শ্রম অর্থ মেহনত, পরিশ্রম, চেষ্টা, খাটুনি। চেষ্টা বা শ্রম সাফল্যের চাবিকাঠি। পৃথিবীতে কোনো কাজই তুচ্ছ নয়। কোনো কর্মী ও শ্রমিক নগণ্য নয়। প্রত্যেক কর্মী ও শ্রমিকের হাতই উত্তম। শ্রমের উপার্জনই উত্তম উপার্জন। শ্রমিকের কাজ শেষ হলে তার পারিশ্রমিক সাথে সাথেই দিয়ে দেওয়া উচিত। তাহলে শ্রমের ন্যায্য মর্যাদা দেওয়া হবে। এটিই ইসলামের শিক্ষা।

Explanation:


Sub-Questions:

================================================================================
Question #18 (ID: 753696)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
প্রাকৃতিক দুর্যোগ কী? উক্ত দুর্যোগের ক্ষতিকর দিকগুলো আলোচনা কর।

Options:


Correct Answer: 

Solution:
প্রাকৃতিক কোনো দুর্ঘটনা বা বিপর্যয় যখন কোনো জনপদের স্বাভাবিক জীবনযাত্রাকে বিপর্যস্ত করে তোলে, তখন তাকে আমরা 'বলি প্রাকৃতিক দুর্যোগ। প্রাকৃতিক দুর্যোগের কারণে দেশের অনেক ক্ষতি হয়ে থাকে। যেমন, জলোচ্ছ্বাসের কারণে উপকূলবর্তী অঞ্চলসমূহে সমুদ্রের লোনা পানি ঢুকে যায়। ফলে গাছপালা, মৎসখামার ও শস্যক্ষেতের অনেক ক্ষতি হয়। জীববৈচিত্র্যের ক্ষতি হয়। জমির উর্বরা শক্তি কমে যায়। কৃষি উৎপাদন কমে যায়।

Explanation:


Sub-Questions:

================================================================================
Question #19 (ID: 753833)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ভালো কাজে সহযোগিতা ও মন্দ কাজে বাধা প্রসঙ্গে মহানবি (স) কী বলেছেন? মন্দ কাজ করলে সাহাবিগণ কী করতেন?

Options:


Correct Answer: 

Solution:
সব ভালো কাজে সহযোগিতা করা এবং সব মন্দ কাজে বাধা দেওয়া প্রসঙ্গে মহানবি (স) বলেছেন, 'তোমাদের মধ্যে যদি কেউ কাউকে মন্দ কাজ করতে দেখে তাহলে সে যেনো নিজের শক্তি দিয়ে তাকে বাধা দেয়। আর যদি সে শক্তি দিয়ে তাকে বাধা দিতে অপারগ হয়, তাহলে উপদেশের মাধ্যমে যেনো তাকে সংশোধন করে। আর যদি তাও না পারে, তাহলে সে যেনো তার প্রতি ঘৃণা করে। আর এটাই দুর্বল ইমানের পরিচয়।' 
আমাদের মহানবি (স) ও তাঁর সাহাবিগণ সর্বদা ভালো কাজে সহযোগিতা এবং মন্দ কাজে বাধা প্রদান করতেন। ফলে তাঁদের সমাজ অত্যন্ত সুন্দররূপে গড়ে উঠেছিলো। কেউ ভুলে অথবা গোপনে মন্দ কাজ করলে সে নিজেই অনুতপ্ত হতো। লজ্জা পেতো। মহানবি (স)-এর কাছে চলে আসতো। নিজের পাপের কথা স্বীকার করতো। তওবা করতো।

Explanation:


Sub-Questions:

================================================================================
Question #20 (ID: 753834)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পরিবেশ কেনো প্রয়োজন? পরিবেশ সংরক্ষণের প্রয়োজনীয়তা সম্পর্কে লেখো।

Options:


Correct Answer: 

Solution:
আমাদের বেঁচে থাকার জন্য পরিবেশের প্রয়োজন।
পরিবেশ সংরক্ষণ করা একান্ত প্রয়োজন। কারণ পরিবেশ আমাদের ভারসাম্য রক্ষা করে। বড় বড় গাছ কেটে আমরা দরজা, জানালা, ঘরের আসবাবপত্র ইত্যাদি তৈরি করি। তাছাড়া লাকড়ি হিসেবেও ব্যবহার করি। পশুপাখির মাংস আমরা খাই। গাভী আমাদের দুধ দেয়। আমাদের সুস্থ শরীরের জন্য বায়ুর প্রয়োজন। বিদ্যালয়ে আমরা লেখাপড়া করি। মসজিদে আমরা ইবাদত করি। সালাত আদায় করি। পুকুর নদী ও জলাশয় থেকে আমরা মাছ পাই। রাস্তাঘাট আমাদের চলাচলের প্রধান ব্যবস্থা। মাঠে আমরা খেলা করি। এ জন্য পরিবেশ সংরক্ষণের গুরুত্ব অপরিসীম। তাই আমরা পরিবেশ সংরক্ষণ করবো। পরিবেশ সংরক্ষণ করা আমাদের নৈতিক দায়িত্ব।

Explanation:


Sub-Questions:

================================================================================
Question #21 (ID: 753835)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
শ্রমের মর্যাদা কী? শ্রমের মর্যাদায় কাজের লোকের প্রতি আমাদের আচরণ কেমন হওয়া উচিত?

Options:


Correct Answer: 

Solution:
শ্রমিককে শ্রদ্ধা করাই হলো শ্রমের মর্যাদা। অর্থাৎ দেশের ছোট-বড়, শিক্ষিত-অশিক্ষিত সবাই যে শ্রম দেন এবং বিনিময়ে অর্থ উপার্জন করেন। তাদের সে শ্রমকে ঘৃণা না করে উপযুক্ত সম্মান দেওয়াকেই বলা হয় শ্রমের মর্যাদা।
আমাদের অনেকের বাসায় গরিব অসহায় লোকজন ও মহিলারা নানা রকম কাজকর্ম করে থাকে। ছোট ছোট বিভিন্ন বয়সের গরিব ছেলেমেয়েরা কাজকর্ম করে। আমরা তাদের সাথে ভালো ব্যবহার করবো। কাজের লোকজন বয়সে বড় হলে তাদের সালাম দেবো। সম্মান করবো। মর্যাদা দেবো। আর বয়সে ছোট হলে তাদের আদর করবো। যত্ন নেবো। নিজেরা যা খাবো, তাদেরও তাই খেতে দেবো। তাদের কাজে সাহায্য করবো। তাদের কোনো কষ্ট দেবো না। তাদের দুঃখ দেবো না। তারা আমাদের মতো মানুষ। তারা আমাদের ভাইবোন। আমাদের যেমন মানমর্যাদা আছে, তাদেরও তেমনি মানমর্যাদা আছে। আমরা তাদের সম্মান করবো। তাদের কাজের ও শ্রমের মর্যাদা দেবো। আর এই শ্রমের মর্যাদা দেওয়া আমাদের নৈতিক দায়িত্ব।

Explanation:


Sub-Questions:

================================================================================
Question #22 (ID: 753836)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আখলাক কাকে বলে? মানুষকে মুক্তি দেয় কোনটি? আমাদের চরিত্র সুন্দর ও আচরণ ভালো করার উপায়গুলো লেখো।

Options:


Correct Answer: 

Solution:
আখলাক অর্থ স্বভাব ও চরিত্র। স্বভাব ও চরিত্রকে আরবিতে আখলাক বলে। সুন্দর আখলাক ও নৈতিক মূল্যবোধ মানুষকে মুক্তি দেয়।
আমাদের চরিত্র সুন্দর ও আচরণ ভালো করতে হলে আমরা-
আল্লাহর ইবাদত করবো, পিতা-মাতার কথা শুনবো। শিক্ষককে সম্মান করবো, সত্য কথা বলবো। সৃষ্টির সেবা করবো, জাতীয় সম্পদ রক্ষা করবো। মানবাধিকার ও বিশ্বভ্রাতৃত্ব গড়ে তুলবো। আমরা সব ধরনের মন্দ আচরণ থেকে দূরে থাকবো। যেমন- আমরা মিথ্যা কথা বলবো না, ঝগড়া-বিবাদ করবো না। হিংসা করবো না, চুরি-ডাক্তাতি করবো না। ধূমপান করবো না, দেশের ও জনগণের ক্ষতি করবো না। আল্লাহর ইবাদত ভুলবো না, কটু কথা বলবো না।

Explanation:


Sub-Questions:

================================================================================
Question #23 (ID: 753837)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মহানবি (স ) গৃহকর্মীদের সম্পর্কে কী বলেছেন?

Options:


Correct Answer: 

Solution:
মহানবি (স) নিজের কাজ নিজে করতেন। তিনি গৃহকর্মী ও শ্রমিকদের সাথে সকলকে উত্তম ব্যবহারের নির্দেশ দিয়েছেন। মহানবি (স) গৃহকর্মীদের সম্পর্কে বলেছেন-
১. যারা কাজ করে, তারা তোমাদের ভাই।
২. নিজে যা খাবে, তাদের তা খাওয়াবে।
৩. নিজে যা পরিধান করবে, তাদেরও তা পরতে দেবে।
৪. কাজকর্মে তাদের সাহায্য করবে।
৫. তাদের বেশি কষ্ট দেবে না।
৬. তাদের মর্যাদা করবে, তাদের শ্রমের মর্যাদা দেবে।
সুতরাং শ্রমকে সম্মান করে শ্রমিক এবং গৃহকর্মীদের সাথে ভালো আচরণ করতে হবে। তাদের কোনো প্রকার কষ্ট বা দুঃখ দেওয়া যাবে না। যথাসময়ে পারিশ্রমিক দিয়ে দিতে হবে।

Explanation:


Sub-Questions:

================================================================================
Question #24 (ID: 753838)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আমরা কেনো পিতামাতার খেদমত করবো? পিতামাতার খেদমতের ব্যাপারে বায়েজিদ বোস্তামী (র)-এর আদর্শ কাহিনিটি ৫টি বাক্যে লেখো।

Options:


Correct Answer: 

Solution:
এই পৃথিবীতে পিতামাতার চেয়ে আপনজন আমাদের আর কেউ নেই। পিতামাতার ওছিলাতেই আমরা দুনিয়াতে এসেছি। তাদের স্নেহ ও আদরে আমরা লালিত-পালিত এবং বড় হয়েছি। তারা ভালোবাসা ও মমতা দিয়ে আমাদের বড় করে তোলেন। শিশুকালে আমাদের মলমূত্র পরিষ্কার করেন। অসুখ-বিমুখ হলে সেবাযত্ন করেন। তাই আমাদের উচিত তাদের খেদমত করা।
পিতামাতার খেদমতের ব্যাপারে বায়েজিদ বোস্তামী (র)-এর আদর্শ কাহিনিটি নিম্নরূপ-
ক. বায়েজিদ বোস্তামী (র)-এর অসুস্থ মা একদা তার পুত্রের কাছে পানি চাইলেন।
খ. পুত্র বায়েজিদ আশেপাশে কোথাও পানি না পেয়ে নদী থেকে পানি আনলেন।
গ. পানি আনতে একটু দেরি হওয়ায় তার আম্মা ঘুমিয়ে পড়েছিলেন।
ঘ. ঘুম থেকে জাগালে মায়ের ঘুমের ব্যাঘাত হবে, তিনি কষ্ট পাবেন।
ঙ. এই ভাবে তিনি পানির পাত্র হাতে সারারাত মায়ের শিয়রের পাশে দাঁড়িয়ে রইলেন।

Explanation:


Sub-Questions:

================================================================================
Question #25 (ID: 753839)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ক্ষমাশীল ব্যক্তি কে? আল্লাহ কি ক্ষমাশীল? ক্ষমাশীল ব্যক্তির প্রতি আল্লাহ কীরূপ আচরণ করেন?

Options:


Correct Answer: 

Solution:
যার মন উদার, মানুষের জন্য যার দয়ামায়া বেশি, যে রাগ দমন করতে পারে, সেই ব্যাক্তিই ক্ষমাশীল হয়।
হ্যাঁ, আল্লাহ ক্ষমাশীল। ক্ষমা আল্লাহ তায়ালার একটি বিশেষ গুণ। মানুষ ভুল করে, অন্যায় করে, গুণাহ করে। মানুষ অন্যায়-অপরাধ করার পর যদি অনুতপ্ত হয়, তাহলে আল্লাহ নিজগুণে অনুতপ্ত ব্যক্তিকে ক্ষমা করে দেন। যদি তিনি মানুষের অপরাধ ও গুণাহ ক্ষমা না করতেন, তাহলে গুণাহগার ব্যক্তি তার শাস্তি থেকে রেহাই পেতো না। আল্লাহ ক্ষমা পছন্দ করেন।
ক্ষমাশীল ব্যক্তিকে আল্লাহ ভালোবাসেন। আল্লাহ বলেন, &quot;যারা ক্রোধ সংবরণ করে এবং লোকদেরকে ক্ষমা করে, এরূপ নেক বান্দাদের আল্লাহ ভালোবাসেন।&quot; এ ধরনের লোকদের জন্য আল্লাহ পুরস্কার ঘোষনা করেছেন। এ প্রসঙ্গে আল্লাহ বলেন, &quot;যে ক্ষমা করলো, ঝগড়া-বিবাদ মীমাংসা করে দিলো, তার জন্য আল্লাহর কাছে পুরস্কার রয়েছে।&quot;

Explanation:


Sub-Questions:

================================================================================
Question #26 (ID: 753840)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মন্দ কাজ সম্পর্কে মহানবি (স) কী বলেছেন?

Options:


Correct Answer: 

Solution:
খারাপ ও অসৎকাজই মন্দকাজ। সকল মন্দকাজে বাধা দেওয়া ইসলামের নির্দেশ এবং নৈতিক মূল্যবোধের বহিঃপ্রকাশ। মন্দকাজ সম্পর্কে মহানবি (স) বলেছেন, 'তোমাদের মধ্যে যদি কেউ কাউকে মন্দকাজ করতে দেখে তাহলে সে যেনো নিজের শক্তি দিয়ে তাকে বাধা দেয়। আর যদি সে শক্তি দিয়ে তাকে বাধা দিতে অপারগ হয় তাহলে উপদেশের মাধ্যমে তাকে সংশোধন করে। আর যদি তাও না পারে তাহলে সে যেনো তার প্রতি ঘৃণা করে। আর এটাই দুর্বল ইমানের পরিচয়।'
মহানবি (স) ও তাঁর সাহাবিগণ সর্বদা ভালোকাজে সহযোগিতা এবং মন্দকাজে বাধা প্রদান করতেন। ফলে তাদের সমাজ অত্যন্ত সুন্দরভাবে গড়ে উঠেছিল। আমরা আল্লাহর ও নবির উপদেশ মানবো। কেউ মন্দকাজ করলে তাকে বাধা প্রদান করবো।

Explanation:


Sub-Questions:

================================================================================
Question #27 (ID: 753841)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কী কী উপায়ে দেশের প্রতি ভালোবাসা প্রকাশ করা যায়?

Options:


Correct Answer: 

Solution:
দেশকে ভালোবাসা ইমানের অঙ্গ। যে সকল সেবামূলক কাজের মাধ্যমে আমরা দেশের প্রতি ভালোবাসা প্রকাশ করতে পারি তা নিম্নরূপ:
১. দেশের সকলের সাথে ভালো ব্যবহার করবো, বিপদে সাহায্য করবো।
২. পশুপাখির যত্ন নেবো এবং গৃহপালিত কোনো পশুপাখির কষ্ট দেবো না।
৩. বৃক্ষরোপণ করবো এবং সেগুলোর যথাযথ পরিচর্যা ও সংরক্ষণ করবো।
৪. পানি, বিদ্যুৎ, গ্যাস অপচয় করবো না এবং জাতীয় সম্পদ রক্ষা করবো।
৫. দেশকে এবং দেশের মানুষকে ভালোবেসে সুন্দর সোনার বাংলাদেশ গড়ে তুলবো।
দেশের প্রতি উপর্যুক্ত সেবামূলক কাজকর্ম করে দেশের প্রতি ভালোবাসা প্রদর্শন করা যায়।

Explanation:


Sub-Questions:

================================================================================
Question #28 (ID: 753842)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পরিবেশ বলতে কী বোঝ? পরিবেশ সংরক্ষণ বিষয়ক মানুষের দায়িত্ব ও কর্তব্যগুলো উল্লেখ করো।

Options:


Correct Answer: 

Solution:
আমাদের চারপাশে যা কিছু আছে এই সব কিছু নিয়েই আমাদের পরিবেশ। যেমন- মানুষ, গাছপালা, পশুপাখি, মাটি, পানি, বায়ু, পাহাড়-পর্বত এ সব কিছুই আমাদের পরিবেশ। পরিবেশ সংরক্ষণ বিষয়ক মানুষের পাঁচটি দায়িত্ব ও কর্তব্য নিচে উল্লেখ করা হলো: ক. পরিবেশের ভারসাম্য রক্ষার জন্য বৃক্ষ রোপণ করতে হবে এবং বিনা প্রয়োজনে গাছ কাটা যাবে না ও ডালপালা ভাঙা যাবে না।
খ. পরিবেশের ভারসাম্য রক্ষায় পশুপাখিরও ভূমিকা রয়েছে, বিধায় পশুপাখি ও কীটপতঙ্গ হত্যা করা উচিত নয়।
গ. যেখানে-সেখানে কফ, থুথু, মলমূত্র ও ময়লা-আবর্জনা ফেলা যাবে না।
ঘ. পুকুরে গরু-মহিষ গোসল করালে পানি দুর্গন্ধ ও দূষিত হয়ে পরিবেশ নষ্ট হয় বলে পুকুরে গরু-মহিষ গোসল করানো যাবে না।
ঙ. যেখানে-সেখানে কলকারখানা নির্মাণ না করে এগুলো শহর থেকে দূরে স্থাপন করতে হবে।

Explanation:


Sub-Questions:

================================================================================
Question #29 (ID: 753843)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সততা কাকে বলে? মহানবি (স) হিজরতে যাওয়ার সময় সততার কী প্রমাণ রেখে গেছেন?

Options:


Correct Answer: 

Solution:
সততা মানে সাধুতা, মানবতা, সত্যবাদিতা। নিজের স্বার্থ বড় করে না দেখা এবং অপরের স্বার্থ ক্ষুণ্ণ হোক তা না চাওয়ার নামই সততা। ইসলামে আমাদের কথাবার্তায়, কাজকর্মে ও আচার-আচরণে সততা রক্ষা করার জন্য জোড় তাগিদ দিয়েছে।
মহানবি (স)-এর চরিত্রে এই সততা গুণটি পরিপূর্ণভাবে ছিলো। আর তাই তাঁর চরম শত্রুরাও তাঁকে শ্রদ্ধার চোখে দেখতো। মহানবি (স) হিজরতে যাওয়ার সময় সততার এক দৃষ্টান্ত রেখে যায়। এ সময় আল্লাহর নির্দেশে মক্কা থেকে মদিনায় হিজরতের প্রথম রাতে মক্কার কাফিররা মহানবি (স)-এর বাড়ি ঘেরাও করে রেখেছিলো। সেদিনও তাঁর কাছে বহু লোকের অর্থ সম্পদ আমানত ছিলো। তিনি কারো কোনো অর্থসম্পদ আত্মসাৎ করেননি, নষ্ট করেননি। তিনি আমানতের সব অর্থসম্পদ হযরত আলী (রা)-এর কাছে রেখে গিয়েছিলেন, যেনো সেগুলো নিজ নিজ মালিককে বুঝিয়ে দিতে পারে। হযরত আলী (রা) আবার এগুলো যথাযথ বুঝিয়ে দিয়েছিলেন। এটা ছিলো মহানবি (স)-এর সততার বড় প্রমাণ।

Explanation:


Sub-Questions:

================================================================================
Question #30 (ID: 753844)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আমরা কোন কোন মন্দ আচরণ থেকে দূরে থাকবো?

Options:


Correct Answer: 

Solution:
মানুষের আচরণের খারাপ দিককে মন্দ আচরণ বলে। আমরা নিচের মন্দ আচরণগুলো থেকে দূরে থাকবো:
১. কোনো কিছু চুরি, ছিনতাই, ঝগড়া ও মারামারি করা।
২. মন্দ কাজে একে অপরের সাহায্য-সহযোগিতা করা।
৩. শ্রেণি কক্ষের মধ্যে হৈচৈ ও গণ্ডগোল করা।
৪. কোনো কিছু দিয়ে বেঞ্চের কোনা কাটা।
৫. দেয়ালে কালির দাগ দেওয়া।
৬. অসৎ বন্ধু-বান্ধবের সাথে চলাফেরা করা।
৭. এতিম, গরিব ও অসহায় লোকদের সাথে মন্দ আচরণ করা।
৮. যুলুম, নির্যাতন, সন্ত্রাস, চাঁদাবাজি, মাদকাসক্তি ইত্যাদি কাজের সাথে জড়িত থাকা।
৯. আল্লাহর ইবাদত না করা।

Explanation:


Sub-Questions:

================================================================================
Question #31 (ID: 753845)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
দেশপ্রেম কাকে বলে? আমরা কেনো দেশকে ভালোবাসবো তা ৬টি বাক্যে বর্ণনা করো।

Options:


Correct Answer: 

Solution:
নিজের দেশের উন্নতির জন্য চেষ্টা করা এবং শত্রুর আক্রমণ থেকে দেশকে রক্ষা করাকে দেশপ্রেম বলে। দেশপ্রেম অর্থ দেশকে ভালোবাসা, স্বদেশকে ভালোবাসা, জন্মভূমিকে ভালোবাসা।
আমরা নিম্নোক্ত কারণে দেশকে ভালোবাসবো-
১. আমরা জন্মভূমিকে ভালোবাসবো কারণ আমরা এদেশে জন্মেছি।
২. এদেশের আলো-বাতাস, জলবায়ু, আবহাওয়ায় আমরা বেড়ে ওঠি, তাই দেশকে ভালোবাসা উচিত।
৩. দেশ আমাদের খাদ্য, বাসস্থান ও জীবিকার সুযোগ করে দেয়, তাই আমরা দেশকে ভালোবাসবো।
৪. দেশকে ভালোবাসা প্রত্যেক নাগরিকের ইমানি দায়িত্ব।
৫. আমাদের প্রিয় নবি হযরত মুহাম্মদ (স) দেশকে খুবই ভালোবাসতেন, তাই আমরাও দেশকে ভালোবাসবো।
৬. দেশের কল্যাণ করলে, নিজের জীবনেও কল্যাণ সাধিত হবে, দেশকে ভালোবাসবো।

Explanation:


Sub-Questions:

================================================================================
Question #32 (ID: 753846)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ভালো কাজ কী কী? তুমি তোমার বিদ্যালয়ে কীভাবে সহনশীলতা প্রদর্শন করবে তা ৬টি বাক্যে লেখো।

Options:


Correct Answer: 

Solution:
ছোট-বড় যতো সদাচার এবং সৎ কাজ-এ সবই ভালো কাজের অন্তর্ভুক্ত। যেমন- গরিব ও দুঃস্থদের জন্য সেবা প্রতিষ্ঠান তৈরি করা, তাদের স্বাবলম্বের জন্য শিক্ষা, চিকিৎসা ও বাসস্থানের ব্যবস্থা করা, রাস্তাঘাট মেরামত ও তৈরি করা। আমি আমার বিদ্যালয়ে নিম্নোক্ত উপায়ে সহনশীলতা প্রদর্শন করতে পারি-
ক. আমার বিদ্যালয়ে কারো মধ্যে ঝগড়া বাধলে, মীমাংসা করে দেবো।
খ. ভুল করে কেউ আমার বই বা খাতা ছিঁড়ে ফেললে আমি তাকে ক্ষমা করে দেবো।
গ. সকল সহপাঠীদের সাথে সদ্ভাব বজায় রাখবো।
ঘ. কোনো সহপাঠীর মনে কষ্ট হয়, এমন কোনো কথা বলবো না, এমন কোনো কাজ করবো না।
ঙ. বিশেষ চাহিদাসম্পন্ন কোনো সহপাঠী থাকলে তাকে সব কাজে সহায়তা করবো।
চ. বিদ্যালয়ের পরিষ্কার-পরিচ্ছন্নতা অভিযানে বড়দের সাথে অংশ নেবো।
 

Explanation:


Sub-Questions:

