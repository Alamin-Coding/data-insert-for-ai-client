================================================================================
Question #1 (ID: 754034)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সাওম কাদের ওপর ফরয? তুমি কেন এটি পালন করবে? সাতটি বাক্যে লেখো।

Options:


Correct Answer: 

Solution:
সাওম বা রোযা ধনী-দরিদ্র সকল মুসলমানের ওপর ফরয।আমি সাওম পালন করব, কারণ-
১. এটি ইসলামের একটি মৌলিক ইবাদত।
২. এটি আত্মশুদ্ধি ও আত্মসংযমের উৎকৃষ্ট উপায়।
৩. এটি তাকওয়া অর্জনের গুরুত্বপূর্ণ মাধ্যম।
৪. এটি কু-প্রবৃত্তি, কামনা-বাসনা ও লোভ-লালসা থেকে বিরত রাখে।
৫. এটি মিথ্যা, প্রতারণা, হিংসা ও পরনিন্দা পরিহারে সাহায্য করে।
৬. দরিদ্রদের ক্ষুধার জ্বালা উপলব্ধি করতে শেখায়।
৭. ধৈর্য ধারণের শিক্ষা লাভ করা যায়।

Explanation:


Sub-Questions:

================================================================================
Question #2 (ID: 754035)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আল্লাহর প্রতি হযরত ইবরাহীম (আ) ও তাঁর পুত্র ইসমাইলের আনুগত্য ও অপূর্ব ত্যাগের ঘটনাকে স্মরণীয় রাখার জন্য একটি ইবাদত প্রচলিত আছে। এটি কী? এর মাধ্যমে কী কী শিক্ষা পাওয়া যায়? সাতটি বাক্যে লেখো।

Options:


Correct Answer: 

Solution:
আল্লাহর প্রতি হযরত ইবরাহীম (আ) ও তাঁর পুত্র ইসমাইলের আনুগত্য ও অপূর্ব ত্যাগের ঘটনাকে স্মরণীয় রাখার জন্য প্রচলিত ইবাদতটি হলো কুরবানি। এর সাতটি শিক্ষা-
১. ত্যাগের মহিমায় উজ্জীবিত হওয়া।
২. জান-মাল, জীবন-মৃত্যু আল্লাহর জন্য উৎসর্গ করার মানসিকতা -তৈরি হওয়া।
৩. মানুষের অন্তরে তাকওয়া ও নিষ্ঠা সৃষ্টি হওয়া।
৪. মানুষের পশুত্বকে হত্যা করে মনুষ্যত্বকে জাগিয়ে তোলা।
৫. ধনী-গরিবের মধ্যে সম্পর্কের উন্নতি ঘটানো।
৬. গরিবদের একটু ভালো খাবারের সুযোগ সৃষ্টি হওয়া।
৭. পরস্পরের মধ্যে আন্তরিকতা বৃদ্ধি পাওয়া।

Explanation:


Sub-Questions:

================================================================================
Question #3 (ID: 754036)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মারুশের জন্মের সপ্তম দিনে তার মা-বাবা দুটি ছাগল কিনে জবাই করে বিলিয়ে দেন। এটিকে কী বলা হয়? এটি কেন করা হয়? এ দিনের উত্তম কাজ কয়টি ও কী কী?

Options:


Correct Answer: 

Solution:
মাহরুশের মা-বাবার কাজটিকে আকিকা বলা হয়। আল্লাহর সন্তুষ্টি অর্জনের উদ্দেশ্যে আকিকা করা হয়। তাছাড়া আল্লাহর রহমতে সন্তান যেন বালা-মুসিবত ও বিপদ-আপদ থেকে নিরাপদ থাকে-এটিও আকিকার উদ্দেশ্যে। এতে অনেক সওয়াব হয়। ইসলামি শরিয়তে আকিকা করা সুন্নত। সন্তান জন্মের সপ্তম দিনের চারটি উত্তম কাজ হলো-
১. সন্তানের ইসলামি নাম রাখা;
২. মাথা কামানো;
৩. মাথার চুলের ওজন পরিমাণ সোনা বা রূপা দান করা এবং
৪. আকিকা করা।

Explanation:


Sub-Questions:

================================================================================
Question #4 (ID: 754038)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মসজিদ অর্থ কী? মসজিদকে বায়তুল্লাহ বলা হয় কেন? মসজিদে মেনে চল এমন ছয়টি আদব লেখ।

Options:


Correct Answer: 

Solution:
মসজিদ অর্থ সিজদাহ্ করার স্থান বা নামাজ পড়ার স্থান। মসজিদে কেবলমাত্র আল্লাহর ইবাদত এবং ইবাদতের সাথে সংশ্লিষ্ট কাজ করা হয়। এজন্যই মসজিদকে বায়তুল্লাহ বা আল্লাহর ঘর বলা হয়। মসজিদে মেনে চলি- এমন কয়েকটি আদব হলো-
১. পাক-পবিত্র শরীর ও পোশাক নিয়ে মসজিদে প্রবেশ করি।
২. পবিত্র মন ও বিনয়-বিনম্রতার সাথে মসজিদে প্রবেশ করি।
৩. মসজিদে প্রবেশের সময় দোয়া পড়ি।
৪.. লোকজনকে ডিঙিয়ে সামনের দিকে যাওয়া হতে বিরত থাকি।
৫. কুরআন তিলাওয়াত করি।
৬. ধর্মীয় আলোচনা শুনি।

Explanation:


Sub-Questions:

================================================================================
Question #5 (ID: 754077)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তুমি আল্লাহর অনুগত বান্দা হতে চাও। এজন্য তুমি কী করবে? কেন তুমি এ কাজ করবে? সাতটি বাক্যে লেখো। 

Options:


Correct Answer: 

Solution:
আল্লাহর অনুগত বান্দা হওয়ার জন্য আমি আল্লাহর আদেশগুলো পালন করব এবং নিষেধ থেকে দূরে থাকব। আমি এ কাজ করব, কারণ-
১. আল্লাহ আমাকে সৃষ্টির সেরা জীব হিসেবে সৃষ্টি করেছেন।
২. আল্লাহ আমার জন্য সুন্দর করে পৃথিবী সাজিয়েছেন।
৩. অসংখ্য নেয়ামত দিয়ে মহান আল্লাহ আমাকে বাঁচিয়ে রেখেছেন।
৪. মহান আল্লাহকে খুশি করা আমার কর্তব্য।
৫. অন্যান্য সৃষ্টিকে আল্লাহ আমার অনুগত করে দিয়েছেন।
৬. মহান আল্লাহ আমাকে সৃষ্টিই করেছেন তাঁর ইবাদতের জন্য।
৭. আমার লক্ষ্য পরকালে চিরসুখের স্থান জান্নাত লাভ করা।

Explanation:


Sub-Questions:

================================================================================
Question #6 (ID: 754078)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মেহেজাবীন একজন মুসলিম। সে সর্বপ্রথম কোন ইবাদতটি আদায় করবে? সে দৈনিক কত বার এটি আদায় করবে? সেগুলোর

নাম লেখো। সে কোন কোন সময়ে এটি আদায় করবে না?

Options:


Correct Answer: 

Solution:
একজন মুসলিম হিসেবে মেহেজাবীন সর্বপ্রথম সালাত আদায় করবে। সে দৈনিক পাঁচ বার সালাত আদায় করবে। এগুলো হলো-১. ফজর, ২. যোহর, ৩. আসর, ৪. মাগরিব ও ৫. এশা।
মেহেজাবীন যে সময় সালাত আদায় করবে না- ১. ঠিক সূর্যোদয়ের সময়। ২. ঠিক দ্বিপ্রহরের সময়। ৩. সূর্যাস্তের সময়।

Explanation:


Sub-Questions:

================================================================================
Question #7 (ID: 754079)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাতের ওয়াজিব কয়টি? সালাতের ভেতর কোনো ওয়াজিব বাদ পড়ে গেলে কী করতে হয়? এটি কেন করা হয়? এটি আদায়ের নিয়ম লেখো।

Options:


Correct Answer: 

Solution:
সালাতের ওয়াজিব ১৪টি। সালাতের ভেতর কোনো ওয়াজিব বাদ পড়লে 'সাহু সিজদাহ্' দিতে হয়। সালাতের ভুল সংশোধনের জন্য এটি করা হয়। সাহু সিজদাহ্ আদায়ের নিয়ম হলো-সালাতের শেষ বৈঠকে তাশাহহুদ পড়ার পর শুধু ডান দিকে সালাম ফেরাতে হবে। তারপর আল্লাহু আকবর বলে দুটি সিজদাহ্ করতে হবে। সিজদাহ্-এর পর তাশাহহুদ, দরুদ ও দোয়া মাসুরা পড়তে হবে। এরপর ডানে-বামে সালাম ফিরিয়ে সালাত শেষ করতে হবে।

Explanation:


Sub-Questions:

================================================================================
Question #8 (ID: 754080)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আল্লাহর সন্তুষ্টির জন্য ফাতিমা সারাদিন পানাহার থেকে বিরত থেকেছে। সে কোন ইবাদত পালন করেছে? এটিকে ইসলামে কী বলা হয়? এর ছয়টি প্রভাব লেখো।

Options:


Correct Answer: 

Solution:
ফাতিমা ইসলামের মৌলিক ইবাদত সাওম বা রোযা পালন করেছে। ইসলামে এটিকে ঢাল হিসেবে ঘোষণা করা হয়েছে। এটি-
১. মিথ্যা, প্রতারণা, হিংসা-বিদ্বেষ, পরনিন্দা, পরচর্চা, ধূমপান ইত্যাদি বদ অভ্যাস ত্যাগে সাহায্য করে।
২. অশ্লীল ও খারাপ কাজ থেকে বিরত রাখে।
৩. পরস্পরের প্রতি সহনশীলতা ও সহানুভূতি প্রকাশে সাহায্য করে।
৪. পানাহার ত্যাগের মাধ্যমে দরিদ্রের কষ্ট অনুভব করতে শেখায়।
৫. ধৈর্য ও আত্মিসংযম শিক্ষা দেয়।
৬. তাকওয়া বা আল্লাহভীতির অনুশীলন ও প্রশিক্ষণ দেয়।

Explanation:


Sub-Questions:

================================================================================
Question #9 (ID: 754081)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কয়টি খাতে যাকাত দিতে হবে? যাকাত আদায়ের ফলে কী হতে পারে? সাতটি বাক্যে লেখো।

Options:


Correct Answer: 

Solution:
আটটি খাতে যাকাত দিতে হবে। যাকাত আদায়ের ফলে-
১: সম্পদ পবিত্র হবে ও বৃদ্ধি পাবে।
২. সমাজে ধনী-গরিবের ব্যবধান কমে যাবে।
৩. অনেক সওয়াব লাভ হবে।
৪. মুসলিমদের মধ্যে ভ্রাতৃত্বের সেতুবন্ধ সৃষ্টি হবে।
৫. সমাজ থেকে অভাবজনিত অসামাজিক কার্যকলাপ ও অপরাধ দূর হবে।
৬. সমাজে শান্তি-শৃঙ্খলা প্রতিষ্ঠিত হবে।
৭. গরিবরা ক্রমে স্বাবলম্বী হতে থাকবে।

Explanation:


Sub-Questions:

================================================================================
Question #10 (ID: 754082)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তুমি অন্য ধর্মাবলম্বীদের সাথে কেমন আচরণ করবে? আটটি বাক্যে লেখো।

Options:


Correct Answer: 

Solution:
অন্য ধর্মাবলম্বীদের সাথে আমি ইসলামের নির্দেশমতো
আচরণ করব। যেমন-
১. তাদের প্রতি উদার ও সহনশীল হব।
২. তাদের সাথে ঐক্যের সম্পর্ক বজায় রাখব।
৩. তাদের প্রতি শ্রদ্ধা পোষণ করব।
৪. তাদের বিপদে সাহায্য-সহযোগিতা করার চেষ্টা করব।
৫. তাদের মানবাধিকার রক্ষা করার চেষ্টা করব।
৬. তাদের ধর্মকে ছোট করে দেখব না বা ধর্ম পালনে বাধা দেব না।
৭. সামাজিক কাজে তাদের সাথে অংশগ্রহণ করব।
৮. তাদের মতামতের গুরুত্ব দেব।

Explanation:


Sub-Questions:

================================================================================
Question #11 (ID: 754084)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
যাকাত প্রদান করতে হয় কেন? যাকাত দেওয়া যায় এমন চার শ্রেণির লোকের নাম লেখ।

Options:


Correct Answer: 

Solution:
যাকাত প্রদান করতে হয় কারণ
১. যাকাত দিলে মাল পবিত্র হয়।
২. সম্পদ ও সওয়াব বৃদ্ধি পায়।
৩. ধনী-দরিদ্রের বৈষম্য দূর হয়।
যাকাত দেওয়া যায় এমন চার শ্রেণির লোকের নাম হলো-
১. ফকির বা অভাবগ্রস্ত।
২. মিসকিন বা সম্বলহীন।
৩. যাকাতের জন্য নিয়োজিত কর্মচারীবৃন্দ।
৪. দাসমুক্তি।

Explanation:


Sub-Questions:

================================================================================
Question #12 (ID: 754128)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আমরা আমাদের দৈনন্দিন কাজগুলোকে কীভাবে ইবাদতে পরিণত করতে পারি? যেকোনো সাতটি কাজের উদাহরণ দাও।

Options:


Correct Answer: 

Solution:
আমরা আমাদের দৈনন্দিন কাজগুলো আল্লাহর নাম নিয়ে শুরু করে ইবাদতে পরিণত করতে পারি। যেমন-
১. বিসমিল্লাহ বলে খাওয়া বা পড়া শুরু করা।
২. স্কুলে যাওয়ার সময় আল্লাহর নাম নিয়ে বের হওয়া।
৩. কোনো অন্ধ লোককে রাস্তা পার হতে সাহায্য করা।
৪. রাস্তা থেকে ময়লা-আবর্জনা বা কষ্টদায়ক বস্তু সরিয়ে ফেলা।
৫. ঘুমানোর আগে পাক-পবিত্র হয়ে আল্লাহর নাম নিয়ে ঘুমানো।
৬. ঘুম থেকে ওঠার সময় দোয়া পড়া।
৭. যেকোনো দায়িত্ব সততার সাথে পালন করা।

Explanation:


Sub-Questions:

================================================================================
Question #13 (ID: 754129)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পরিচ্ছন্নতা কাকে বলে? তুমি পরিষ্কার-পরিচ্ছন্ন থাকবে কেন? এ সম্পর্কে ছয়টি বাক্য লেখ।

Options:


Correct Answer: 

Solution:
শরীর, পোশাক ও স্থান বা পরিবেশের পরিষ্কার, পরিপাটি, নির্মল ও ময়লাযুক্ত অবস্থাকে পরিচ্ছন্নতা বলে। আমি যে কারণে পরিচ্ছন্ন থাকব সে সম্পর্কে ৬টি বাক্য হলো-
১. পরিচ্ছন্নতা বা পবিত্রতা ইমানের অঙ্গ
২. নবি (স) এর নির্দেশ পালনের জন্য।
৩. পরিচ্ছন্ন ব্যক্তিকে আল্লাহ ভালোবাসেন।
৪. পরিচ্ছন্ন থাকলে দেহ ও মন ভালো থাকে।
৫. পরিচ্ছন্ন না থাকলে নানারকম অসুখ-বিসুখ হয়।
৬. পরিচ্ছন্ন না থাকলে শরীর থেকে দুর্গন্ধ বের হয়।

Explanation:


Sub-Questions:

================================================================================
Question #14 (ID: 754177)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পবিত্রতা কাকে বলে? কীসের মাধ্যমে আমরা আমাদের শরীর পবিত্র রাখতে পারি? পবিত্র থাকার গুরুত্ব বর্ণনা করো।

Options:


Correct Answer: 

Solution:
দেহ, মন পোশাক বা পরিবেশের পরিচ্ছন্নতা ও নির্মলতাকে পবিত্রতা বা তাহারাত বলে। ওযু, গোসল ও তায়াম্মুমের মাধ্যমে আমরা আমাদের শরীর পবিত্র রাখতে পারি। পবিত্র থাকার গুরুত্ব অপরিসীম। পবিত্রতা ইমানের অঙ্গ। আল্লাহর ইবাদতের জন্য পাক-পবিত্র থাকা প্রয়োজন। শরীর, পোশাক বা পরিবেশ পবিত্র থাকলে মন পবিত্র থাকে, ভালো থাকে। মন ভালো থাকলে শান্তি লাগে, কাজে আগ্রহ সৃষ্টি হয়। অপবিত্র মন শয়তানের কারখানা। তাছাড়া পাক-সাফ না হয়ে সালাত আদায় করা যায় না। আবার পরিবেশ পবিত্র না থাকলে শরীর ও পোশাক পবিত্র রাখা যায় না। তাই আমরা সবসময় শরীর, পোশাক, পরিবেশ পবিত্র রাখব।

Explanation:


Sub-Questions:

================================================================================
Question #15 (ID: 754178)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
একজন মুসলিম হিসেবে কোন ইবাদতটি তোমার কাছে সবচেয়ে গুরুত্বপূর্ণ? কেন এটি গুরুত্বপূর্ণ? সাতটি বাক্যে লেখো।

Options:


Correct Answer: 

Solution:
একজন মুসলিম হিসেবে সালাত আমার কাছে সবচেয়ে গুরুত্বপূর্ণ ইবাদত। কারণ-
১. এটি ইসলামের দ্বিতীয় রুকন এবং দীন ইসলামের খুঁটি।
২. সালাতের মাধ্যমে আল্লাহর কাছে আমি চরম আনুগত্য প্রকাশ করতে পারি।
৩. এটি আমাকে প্রতি মুহূর্তে আল্লাহর বিধান অনুযায়ী চলার অনুপ্রেরণা দেয়।
৪. এর মাধ্যমে আমি আল্লাহর বেশি নৈকট্য লাভ করতে পারি।
৫. সালাতের মাধ্যমে আমি অশ্লীল ও মন্দ কাজ থেকে বিরত থাকি।
৬. জামাআতে সালাত আদায়ের মাধ্যমে পরস্পরের খোঁজ-খবর নিতে পারি।
৭. এর মাধ্যমে সমাজে একতা, ভ্রাতৃত্ব ও সম্প্রীতি সৃষ্টি হয়।

Explanation:


Sub-Questions:

================================================================================
Question #16 (ID: 754179)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাতের ধারণা দাও। জামাআতের সাথে সালাত আদায় করলে আল্লাহ যে পুরস্কার দেবেন তা পাঁচটি বাক্যে লেখো।

Options:


Correct Answer: 

Solution:
সালাত অর্থ নত হওয়া, বিনয়-বিনম্র হওয়া, দোয়া করা, ক্ষমা প্রার্থনা করা, দুরুদ পড়া। ইসলামের পরিভাষায় আহকাম, আরকানসহ বিশেষ নিয়মে আল্লাহর ইবাদত করাকে সালাত বলে। সালাতকে নামাজও বলা হয়। আল্লাহর আনুগত্য প্রকাশের সর্বশ্রেষ্ঠ মাধ্যম হলো সালাত। জামাআতের সাথে সালাত আদায় করলে আল্লাহ যেসব পুরস্কার দেবেন-
১. জীবিকার অভাব দূর করবেন।
২. কবরের আজাব থেকে মুক্তি দেবেন।
৩. হাশরে আমলনামা ডান হাতে দেবেন।
৪. পুলসিরাত বিজলির মতো দ্রুত পার করাবেন।
৫. বিনা হিসাবে জান্নাত দান করবেন।

Explanation:


Sub-Questions:

================================================================================
Question #17 (ID: 754180)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তোমার বাবা প্রতিবছর সম্পদ হিসাব করে নির্দিষ্ট খাতে দান করেন? তার এ দানকে কী বলা হয়? তিনি যেসব খাতে. এ দান দিয়ে থাকেন তার নাম লেখো।

Options:


Correct Answer: 

Solution:
আমার বাবার প্রতিবছর সম্পদ হিসাব করে নির্দিষ্ট খাতে দান
করাকে যাকাত বলে। তিনি আটটি খাতে এ দান দিয়ে থাকেন। এগুলো হলো-১. ফকির বা অভাবগ্রস্ত। ২. মিসকিন বা সম্বলহীন। ৩. যাকাতের জন্য নিয়োজিত কর্মচারী। ৪. ইসলামের প্রতি আকৃষ্ট হতে পারে এমন ব্যক্তি। ৫. দাসমুক্তি। ৬. ঋণগ্রস্ত। ৭. আল্লাহর পথে সংগ্রামকারী। ৮. অসহায় পথিকের জন্য।

Explanation:


Sub-Questions:

================================================================================
Question #18 (ID: 754181)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মো. শামীম ইসলামের একটি মৌলিক ইবাদত পালনের জন্য সৌদি আরবের মক্কায় গিয়েছেন। সেটি কী? এটিকে কী বলা হয়? এটি আদায় করার ফলে তিনি কী ফল লাভ করতে পারেন? ছয়টি বাক্যে লেখো। 

Options:


Correct Answer: 

Solution:
মো. শামীম ইসলামের মৌলিক ইবাদত হজ পালনের জন্য সৌদি আরবের মক্কা শরিফ গিয়েছেন। এটিকে বিশ্ব মুসলিমের মহাসম্মেলন বলা হয়। হজ পালনের ফলে আমার বাবা যে ফল লাভকরবেন-
১. অনেক সওয়াব লাভ করবেন।
২. তার অতীত জীবনের সব গুনাহ মাফ হয়ে যাবে।
৩. লাখো মুসলিমের সাথে পরিচিত হওয়ার সুযোগ পাবেন।
৪. মুসলমানদের সাথে ভ্রাতৃত্বের সম্পর্ক গড়ে তোলার শিক্ষা লাভকরবেন।
৫. নিয়ম মেনে হজ করলে তিনি নবজাত শিশুর মতো নিষ্পাপ হয়ে যাবেন।
৬. ঐক্য ও সাম্যের শিক্ষা লাভ করবেন।

Explanation:


Sub-Questions:

================================================================================
Question #19 (ID: 754182)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ইহরাম কাকে বলে? ইহরাম বাঁধার পর কোন কোন কাজ থেকে বিরত থাকতে হয়? ছয়টি বাক্যে লেখো।

Options:


Correct Answer: 

Solution:
হজের প্রথম ফরজ হলো ইহরাম বাঁধা। হজ ও উমরার নিয়তে পবিত্রতা অর্জনের পর সেলাইবিহীন কাপড় পরিধান করাকে ইহরাম বলে। ইহরাম বাঁধার পর যেসব কাজ থেকে বিরত থাকতে হয়-
১. রঙিন কাপড় পরিধান;
২. সুগন্ধি ব্যবহার;
৩. নখ-চুল কাটা;
৪. কোনো স্থল প্রাণী শিকার;
৫. মশা-মাছি, উকুন মারা এবং
৬. সব ধরনের পাপ কাজ ও ঝগড়া-বিবাদ।

Explanation:


Sub-Questions:

================================================================================
Question #20 (ID: 754183)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তুমি প্রতিদিন কীভাবে পরিষ্কার-পরিচ্ছন্ন থাক? এ সম্পর্কে আটটি বাক্য লেখো।

Options:


Correct Answer: 

Solution:
আমি যেভাবে পরিষ্কার-পরিচ্ছন্ন থাকি-
১. সাবান দিয়ে ভালোভাবে গোসল করি।
২. প্রতিদিন সকালে ও রাতে দাঁত ব্রাশ করি।
৩. ওযু করার আগে মিসওয়াক করি।
৪. চুল, নখ কেটে ছোট রাখি।
৫. খাওয়ার আগে ও পরে ভালো করে হাত ধুই।
৬. পায়খানা-প্রস্রাব থেকে ফিরে সাবান দিয়ে হাত ধুই।
৭. নিজের পোশাক ও শোবার ঘর পরিষ্কার রাখি।
৮. পরিষ্কার পোশাক পরিধান করি।

Explanation:


Sub-Questions:

================================================================================
Question #21 (ID: 754184)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মাসারিফ কাকে বলে? যাকাতের মাধ্যমে কীভাবে সামাজিক বৈষম্য দূর করা যায়? লেখ।

Options:


Correct Answer: 

Solution:
মাসারিফ অর্থ ব্যয়ের খাতসমূহ। যাদের যাকাত দেওয়া যায় তাদেরকে বলে যাকাতের মাসারিফ। যাকাতের মাধ্যমে যেভাবে সামাজিক বৈষম্য দূর করা যায়, তা নিচে উল্লেখ করা হলো-
১. ধনী ও গরিবের মধ্যে সম্পর্কের উন্নতি হয়;
২. যাকাতের অর্থে সমাজের অনেক উন্নয়ন কাজ করা যায়;
৩. এতে ধনী ও গরিবের মধ্যে ব্যবধান কমে যায়;
৪. ধনী ও গরিবের মধ্যে ভালোবাসা বৃদ্ধি পায়;
৫. যাকাতদাতা যেহেতু তার সম্পদের অতিরিক্ত অংশ থেকে গরিবদের দান করে তাই সে নিজে ধনী থাকে পাশাপাশি গরিবরাও সম্পদের মালিক হয়ে থাকে।
৬. যাকাত প্রদানের ফলে সম্পদ পূঞ্জীভূত থাকে না। ফলে সামাজিক বৈষম্য দূর হয়।

Explanation:


Sub-Questions:

================================================================================
Question #22 (ID: 754322)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাতের জন্য রুকু করা কী? রুকু করার নিয়ম লেখো।

Options:


Correct Answer: 

Solution:
রুকু করা সালাতের একটি ফরজ কাজ, যা না করলে সালাত হবে না। নিচে এর নিয়ম দেওয়া হলো:
সালাতের স্থানে সোজা হয়ে দাঁড়াতে হবে। তারপর সামনের দিকে মাথা ঝুঁকাতে হবে। দুই হাত দুই হাঁটুর ওপর রাখতে হবে। যাতে মাথা, পিঠ ও কোমর এক বরাবর হয়। কনুই পাঁজর থেকে ফাঁকা থাকবে। আর মেয়েদের বাম পায়ের টাখনু ডান পায়ের টাখনুর সাথে মিলিয়ে রাখতে হবে। তারপর মাথা ঝুঁকিয়ে দুই হাতের আঙুলগুলো মিলানো অবস্থায় দুই হাঁটুর ওপর রাখতে হবে। কনুই পাঁজরের সাথে মিলিয়ে রাখতে হবে এবং মাথা এই পরিমাণ ঝুঁকাতে হবে যাতে হাত হাঁটু পর্যন্ত পৌছে। রুকুতে গিয়ে দোয়া পড়তে হবে এবং শেষ করে 'সামিআল্লাহ্ লিমান হামিদাহ' বলে মাথা উঠাতে হবে এবং দাঁড়ানো অবস্থায় 'রাব্বানা লাকাল হামদ' বলতে হবে। এরপর 'আল্লাহ আকবর' বলে সিজদায় যেতে হবে।

Explanation:


Sub-Questions:

================================================================================
Question #23 (ID: 754323)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মসজিদের আদবগুলো কী কী?

Options:


Correct Answer: 

Solution:
মহান আল্লাহ তায়ালার নিকট পৃথিবীর মধ্যে সবচেয়ে প্রিয় ও পবিত্র স্থান হলো মসজিদ। মসজিদ আল্লাহর ঘর। তাই এ ঘরের কতকগুলো আদব আছে। আমাদের সবার উচিত এ আদবগুলো মেনে চলা। মসজিদের এ আদবগুলো উল্লেখ করা হলো:
১. পাক-পবিত্র শরীর ও পোশাক নিয়ে মসজিদে প্রবেশ করতে হয়।
২. পবিত্র মন ও বিনয়-বিনম্রতার সাথে মসজিদে প্রবেশ করা।
৩. মসজিদে প্রবেশের সময় এ দোয়া পড়া- اللهُمَّ افْتَحْلِي أَبْوَابَ رَحْمَتِكَ (আল্লাহুম্মাফ তাহলী আবওয়াবা রাহমাতিকা)। অর্থ: &quot;হে আল্লাহ, আমার জন্য তোমার রহমতের দরজাগুলো খুলে দাও।&quot;
৪. মসজিদে প্রবেশের সময় হুড়োহুড়ি, ধাক্কা-ধাক্কি না করা। মসজিদে কোনো খালি জায়গা দেখে বসা। নিজে না গিয়ে অন্যকে সামনে যেতে বলা উচিত নয়। বেশি জায়গা জুড়ে বসবে না, অন্যদের বসার জায়গা করে দেবে।
৫. লোকজনকে ডিঙ্গিয়ে সামনের দিকে না যাওয়া।
৬. মসজিদে কোনো অপ্রয়োজনীয় কথা না বলা।
৭. নীরবতা পালন করা। উচ্চস্বরে কথা না বলা।
৮. কুরআন তিলাওয়াত ও ধর্মীয় কথাবার্তা শোনা।
৯. কোনো অবস্থায়ই হৈ চৈ, শোরগোল না করা।
১০. সালাতরত কোনো মুসল্লীর সামনে দিয়ে যাতায়াত না করা।
১১. মোবাইল খোলা রেখে বা অন্য কোনোভাবে মসজিদের শৃঙ্খলা ভঙ্গ না করা।
১২. মসজিদে বিনয় ও একাগ্রতার সাথে ইবাদত করা।
১৩. মসজিদ থেকে বের হওয়ার সময় এ দোয়া পড়া- اللَّهُمَّ إِنِّي أَسْأَلُكَ مِنْ فَضْلِكَ (আল্লাহুম্মা ইন্নী আসআলুকা মিন ফাদলিকা)। অর্থ: হে আল্লাহ আমি তোমার অনুগ্রহ কামনা করছি।

Explanation:


Sub-Questions:

================================================================================
Question #24 (ID: 754324)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পাঁচ ওয়াক্ত সালাতের সময় বর্ণনা করো।

Options:


Correct Answer: 

Solution:
সময়মতো সালাত আদায় করা একটি উত্তম আমল। তাই আমাদের সালাত আদায়ের সময় সম্পর্কে জানা জরুরি। নিচে পাঁচ ওয়াক্ত সালাতের নামসহ সময় বর্ণনা করা হলো-
ফজর: ফজর সালাতের সময় শুরু হয় সুবহি সাদিক হওয়ার সাথে সাথে এবং সূর্য উদয়ের পূর্ব পর্যন্ত সময় থাকে।
যোহর: দুপুরের সূর্য পশ্চিম আকাশে হেলে পড়লেই যোহরের ওয়াক্ত শুরু হয়। ছায়া আসলি বাদে কোনো বস্তুর ছায়া দ্বিগুণ হওয়া পর্যন্ত এর সময় থাকে।
আসর: যোহরের সময় শেষ হলেই আসরের ওয়াক্ত শুরু হয় এবং সূর্যাস্তের পূর্ব পর্যন্ত বিদ্যমান থাকে।
মাগরিব : সূর্যাস্তের পর থেকে মাগরিবের সময় শুরু হয় এবং পশ্চিম আকাশে যতক্ষণ লালিমা বিদ্যমান থাকে ততক্ষণ সময় থাকে।
এশা: মাগরিবের সময় শেষ হলে এশার সময় শুরু হয় এবং সুবহি সাদিকের পূর্ব পর্যন্ত বিদ্যমান থাকে। তবে মধ্যরাতের আগেই এশার সালাত আদায় করা উত্তম।

Explanation:


Sub-Questions:

================================================================================
Question #25 (ID: 754325)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাতের ফজিলত ও শিক্ষা বর্ণনা করো।

Options:


Correct Answer: 

Solution:
ইসলামের দ্বিতীয় রুকন সালাত। সালাতের ফজিলত সম্পর্কে মহানবি (স) বলেছেন, &quot;কোনো বান্দা জামাআতের সাথে সালাত আদায় করলে আল্লাহ তায়ালা তাঁকে পাঁচটি পুরস্কার দেবেন&quot;।
i. তার জীবিকার অভাব দূর করবেন।
ii. কবরের আজাব থেকে মুক্তি দেবেন।
iii. হাশরে আমলনামা ডান হাতে দেবেন।
iv. পুলসিরাত বিজলীর মতো দ্রুত পার করাবেন।
v. তাকে বিনা হিসাবে জান্নাত দান করবেন।
একজন লোক প্রতিদিন পাঁচবার গোসল করলে যেমন তার শরীরে কোনো ময়লা থাকতে পারে না, ঠিক তেমনি প্রতিদিন পাঁচবার সালাত আদায় করলে তারও কোনো গুনাহ থাকতে পারে না।
শিক্ষা: সালাত ইবাদতের সর্বোত্তম মাধ্যম। এর মাধ্যমে বান্দা তার সৃষ্টিকর্তা আল্লাহ তায়ালার নৈকট্য লাভ করতে পারে। সালাতের মাধ্যমে সৃষ্টিকর্তার কাছে দোয়া ও ক্ষমা প্রার্থনা করা যায়। সালাত আল্লাহর বিধানমতো চলার অনুপ্রেরণা জোগায়। তাছাড়া জামাআতে সালাত আদায়ের মাধ্যমে মুসলিমগণ দৈনিক পাঁচবার মিলিত হওয়ার সুযোগ পায়। ফলে তাদের মধ্যে সকল ভেদাভেদ দূর হয়ে একতা ও ভ্রাতৃত্ব সৃষ্টি হয়। সুখে-দুঃখে একে অন্যের সাহায্য সহযোগিতা করতে পারে। সালাত সকল প্রকার অন্যায় ও অশ্লীল কাজ থেকে বিরত রাখে।

Explanation:


Sub-Questions:

================================================================================
Question #26 (ID: 754326)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হজ কী? হজের ফরজ কয়টি ও কী কী? হজের প্রথম ফরজ কাজটি কীভাবে পালন করতে হয়? ব্যাখ্যা করো।

Options:


Correct Answer: 

Solution:
হজ হলো বিশ্ব মুসলিমের মহাসম্মেলন। হজের ফরজ তিনটি। যথা: ১. ইহরাম বাঁধা, ২. আরাফাতে অবস্থান এবং ৩. তওয়াফে যিয়ারত। এ ফরজগুলোর কোনো একটি বাদ পড়লে হজ হয় না।
হজের প্রথম ফরজ কাজ হলো ইহরাম বাঁধা। হজ ও উমরার নিয়তে পবিত্রতা অর্জনের পরে সেলাইবিহীন কাপড় পরিধান করাকে ইহরাম বলে। মৃতপ্রায় ফকিরের বেশে আল্লাহর দরবারে হাজির হতে হয়। এ সময় রঙিন কাপড় পরা যাবে না। সুগন্ধি ব্যবহার করা যাবে না। চুল, নখ কাটা যাবে না। কোনো স্থলপ্রাণী শিকার করা যাবে না। এমনকি মশা, মাছি, উকুন ইত্যাদিও মারা যাবে না। সব ধরনের ঝগড়া, বিবাদ ও পাপকর্ম থেকে বিরত থাকতে হবে। ইহরামের সাথে সাথে 'লাব্বায়েক আল্লাহুম্মা লাব্বায়েক, লা-শারিকা লাকা লাব্বায়েক, ইন্নাল হামদা ওয়াননি মাতা লাকাওয়াল মুল্ক লা শারিকা লাকা' দোয়াটি বারবার পড়তে হবে। একে বলে তালবিয়াহ।

Explanation:


Sub-Questions:

================================================================================
Question #27 (ID: 754327)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ধর্মীয় অনুশাসন পালনে নিষ্ঠা ও আন্তরিকতার গুরুত্ব বর্ণনা করো।

Options:


Correct Answer: 

Solution:
ধর্মীয় অনুশাসন পালনে আন্তরিকতা ও নিষ্ঠা একান্ত আবশ্যক। ইবাদতের মূল কথা হচ্ছে, ইবাদত কেবলমাত্র আল্লাহর উদ্দেশ্যেই নিবেদিত হতে হবে।
১. সালাতে নিষ্ঠা ও আন্তরিকতা না থাকলে সেই সালাতের মূল্য নেই।
২. যাকাত দিতে হবে আল্লাহর সন্তুষ্টি লাভের উদ্দেশ্যে। আর্থিক কর্তব্য পালনের উদ্দেশ্য। দানশীলতা প্রদর্শনের উদ্দেশ্য থাকলে তা আল্লাহর কাছে গ্রহণযোগ্য হবে না।
৩. মিথ্যা কথা, অসৎকাজ ও অসৎচিন্তা ত্যাগ না করলে আল্লাহর কাছে সাওম কবুল হয় না।
৪. হজ পালনে নিষ্ঠা ও আন্তরিকতা না থাকলে হজে সুফল পাওয়া যায় না।
৫. ধর্মীয় অনুশাসন পালনে নিষ্ঠা ও আন্তরিকতা না থাকলে কোনো সুফল পাওয়া যায় না।

Explanation:


Sub-Questions:

================================================================================
Question #28 (ID: 754328)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাতের ফরজ বলতে কী বোঝায়? সালাতের ফরজ কয়টি ও কী কী? সালাত শুরুর আগে তুমি কোন কোন ফরজ কাজগুলো করবে? বর্ণনা করো।

Options:


Correct Answer: 

Solution:
সালাত শুরু করার আগে এবং সালাতের ভেতরে যে কাজগুলো অবশ্যই পালন করতে হয় এবং যা ছুটে গেলে সালাত হয় না সেই কাজগুলোকে সালাতের ফরজ বলে। সালাতের ফরজ ১৪টি। ৭টি আহকাম (যা সালাত শুরুর আগে করতে হয়) ও ৭টি আরকান (যা সালাতের ভেতরে করতে হয়)। সালাত শুরু করার আগে আমি যে ফরজ কাজগুলো করবো তা হলো-

	প্রয়োজনমতো ওযু, গোসল বা তায়াম্মুমের মাধ্যমে শরীর পাক-পবিত্র করে নেবো।
	পরিধানের কাপড় পাক আছে কি না তা দেখে নেবো। পাক না থাকলে পাক-পবিত্র কাপড় পরিধান করবো।
	অপবিত্র স্থানে সালাত আদায় করা যায় না। তাই সালাত আদায়ের স্থান পাক পবিত্র করে নেবো।
	পুরুষ হলে নাভি থেকে হাঁটুর নিচ পর্যন্ত এবং স্ত্রী হলে, মুখমণ্ডল, হাতের কবজি এবং পায়ের পাতা ছাড়া সমস্ত শরীর ঢাকার ব্যবস্থা করবো।
	কাবার দিকে মুখ করে সালাত আদায় এর জন্য প্রস্তুত হবো।
	সালাতের নির্ধারিত সময়ে সালাত আদায় করবো।
	যে ওয়াক্তের সালাত আদায় করবো মনে মনে তার নিয়ত করবো।



Explanation:


Sub-Questions:

================================================================================
Question #29 (ID: 754329)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মসজিদ কাকে বলে? মসজিদকে বায়তুল্লাহ বলা হয় কেনো? মসজিদে যাওয়ার সময় তুমি কী কী আদব মেনে চলো তার বর্ণনা দাও।

Options:


Correct Answer: 

Solution:
সালাত আদায়ের জন্য নির্ধারিত ইবাদতখানাকে মসজিদ বলে। মসজিদে কেবলমাত্র আল্লাহর ইবাদত এবং ইবাদতের সাথে সংশ্লিষ্ট কাজ করা হয়। এ জন্যই মসজিদকে বায়তুল্লাহ বা আল্লাহর ঘর বলা হয়।
মসজিদে আমি পাক-পবিত্র শরীর ও পোশাক নিয়ে প্রবেশ করি। পবিত্র মন ও বিনয়-বিনম্রতার সাথে মসজিদে প্রবেশ করি। প্রবেশের সময় &quot;আল্লাহুম্মাফ তাহলী আবওয়াবা রাহমাতিকা&quot; দোয়াটি পড়ি। এছাড়াও মসজিদে প্রবেশের সময় হুড়োহুড়ি, ধাক্কাধাক্কি করি না। মসজিদে প্রবেশের পর লোকজনকে ডিঙিয়ে সামনের দিকে যাই না, মসজিদে কোনো অপ্রয়োজনীয় কথা বলি না। আর কথা বলার প্রয়োজন হলে নিচুস্বরে কথা বলি। অর্থাৎ কোনো অবস্থাতেই হৈচৈ, শোরগোল করি না। যথাসম্ভম্ব নিরবতা পালন করার চেষ্টা করি।

Explanation:


Sub-Questions:

================================================================================
Question #30 (ID: 754330)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাতের আহকামগুলো লেখো।

Options:


Correct Answer: 

Solution:
সালাতের আহকাম মোট সাতটি। যথা:
১. শরীর পাক: প্রয়োজন মতো ওযু, গোসল বা তায়াম্মুমের মাধ্যমে শরীর পাক-পবিত্র করা।
২. কাপড় পাক: পরিধানের কাপড় পাক হওয়া।
৩. জায়গা পাক: সালাত আদায়ের স্থান পাক হওয়া।
৪. সতর ঢাকা: পুরুষের নাভি থেকে হাঁটুর নিচ পর্যন্ত এবং স্ত্রীলোকের মুখমণ্ডল, হাতের কবজি এবং পায়ের পাতা ছাড়া সমস্ত শরীর ঢাকা।
৫. কিবলামুখী হওয়া: কাবার দিকে মুখ করে সালাত আদায় করা।
৬. ওয়াক্ত হওয়া: সালাতের নির্ধারিত সময় হওয়া।
৭. নিয়ত করা: যে ওয়াক্তের সালাত আদায় করবে মনে মনে তার নিয়ত করা।

Explanation:


Sub-Questions:

================================================================================
Question #31 (ID: 754331)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাতের আরকান বলতে কী বোঝায়? আরকান কী কী?

Options:


Correct Answer: 

Solution:
যে ফরজ কাজগুলো সালাতের মধ্যে করতে হয়, সেগুলোকে সালাতের আরকান বলে। সালাতের আরকান মোট সাতটি। এগুলো হলো:
ক. তাকবির তাহরিমা: আল্লাহু আকবার বলে সালাত শুরু করা।
খ. কেয়াম: দাঁড়িয়ে সালাত আদায় করা। পুরুষ ও মহিলা উভয়কেই দাঁড়িয়ে সালাত আদায় করতে হবে। তবে কোনো কারণে দাঁড়াতে না পারলে বসে সালাত আদায় করা যায়। আর বসতে অক্ষম হলে শুয়ে শুয়ে ইশারায় সালাত আদায় করতে হয়।
গ. কেরাত: কুরআন মজিদের কিছু অংশ পাঠ করা।
ঘ. রুকু করা।
ঙ. সিজদাহ করা।
চ. শেষ বৈঠকে বসা: যে বৈঠকে তাশাহহুদ, দরুদ, দোয়া মাসুরা পড়ে সালামের মাধ্যমে সালাত শেষ করা হয় তাকেই বলে শেষ বৈঠক।
ছ. কোনো কাজের মাধ্যমে সালাত শেষ করা। সাধারণত সালামের মাধ্যমে সালাত শেষ করা হয়।

Explanation:


Sub-Questions:

================================================================================
Question #32 (ID: 754332)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাতের ওয়াজিব কী কী?

Options:


Correct Answer: 

Solution:
সালাতের ওয়াজিব ১৪টি। যথা:
১. প্রত্যেক রাকআতে সূরা ফাতিহা পড়া।
২. ফাতিহার সাথে অন্য সূরা বা কুরআনের কিছু অংশ পড়া।
৩. সালাতের ফরজ ও ওয়াজিবগুলো আদায় করার সময় ধারাবাহিকতা রক্ষা করা।
৪. রুকু করার পর সোজা হয়ে দাঁড়ানো।
৫. দুই সিজদাহর মাঝখানে সোজা হয়ে বসা।
৬. তিন বা চার রাকআত বিশিষ্ট সালাতে দ্বিতীয় রাকআতের পর তাশাহহুদ পড়ার জন্য বসা।
৭. সালাতের শেষ বৈঠকে তাশাহহুদ পড়া।
৮. মাগরিব, এশার ফরজের প্রথম দুই রাকআতে এবং ফজর ও জুমুআর ফরজ সালাতে এবং দুই ঈদের সালাতে ইমামের সরবে কুরআন পাঠ করা এবং অন্যান্য সালাতে নীরবে পাঠ করা।
৯. বিতর সালাতে দোয়া কুনূত পড়া।
১০. দুই ঈদের সালাতে অতিরিক্ত ছয় তাকবির বলা।
১১. রুকু ও সিজদায় কমপক্ষে এক তসবি পরিমাণ অবস্থান।
১২. সালাতে সিজদাহর আয়াত পাঠ করলে তিলাওয়াত সিজদাহ করা। কুরআন মজিদে এমন বিশেষ ১৪টি আয়াত আছে যা পাঠ করলে বা শুনলে সিজদাহ করতে হবে।
১৩. আসসালামু আলাইকুম ওয়ারাহমাতুল্লাহ বলে সালাত শেষ করা।
১৪. ভুলে কোনো ওয়াজিব কাজ বাদ পড়লে সাহু সিজদাহ করা।

Explanation:


Sub-Questions:

================================================================================
Question #33 (ID: 754333)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
যাকাতের মাসারিফ কাকে বলে? যাকাত প্রদান করতে হয় কেনো? যাকাত দেয়া যায় এমন শ্রেণির লোকের নাম লেখো।

Options:


Correct Answer: 

Solution:
মাসারিফ অর্থ ব্যয়ের খাতসমূহ। যাকাতের অর্থ যেসব খাতে ব্যয় করা যায়, তাকে যাকাতের মাসারিফ বলে।
যাকাত প্রদান করতে হয় আল্লাহর নির্দেশ পালনের জন্য। এছাড়াও যাকাত দিলে মাল পবিত্র হয়। সম্পদ ও সওয়াব বৃদ্ধি পায়। ধনী-দরিদ্রের বৈষম্য দূর হয়। মুসলিমদের মধ্যে ভ্রাতৃত্বের সেতুবন্ধ সৃষ্টি হয়। সমাজ থেকে অভাবজনিত অসামাজিক কার্যকলাপ ও অপরাধ দূর হয়। সমাজে শান্তি-শৃঙ্খলা স্থাপিত হয়। সর্বোপরি আল্লাহ তায়ালা খুশি হন। তাই যাকাত প্রদান করতে হয়।
সবাইকে যাকাত দেওয়া যায় না। কেবলমাত্র আট শ্রেণির লোককে যাকাত দেওয়া যায়। যাকাত দেওয়া যায় এমন আট শ্রেণির লোক হলো : ফকির বা অভাবগ্রস্ত, মিসকিন বা সম্বলহীন, যাকাতের জন্য নিয়োজিত কর্মচারীবৃন্দ, ঋণগ্রস্থ, ইসলামের প্রতি আকৃষ্ট হতে পারে এমন ব্যক্তি, দাসমুক্তি, আল্লাহর পথে সংগ্রামকারী ও অসহায় পথিক।

Explanation:


Sub-Questions:

================================================================================
Question #34 (ID: 754334)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হজের গুরুত্ব ও তাৎপর্য ব্যাখ্যা করো।

Options:


Correct Answer: 

Solution:
হজ শব্দের অর্থ ইচ্ছা করা, সংকল্প করা। নির্দিষ্ট নিয়মে ও সময়ে কাবা শরীফ ও আশেপাশের কয়েকটি পবিত্র স্থান যিয়ারত করার ইচ্ছায় মক্কা শরীফে গমন করাকে হজ বলা হয়।
হজ হচ্ছে বিশ্ব মুসলিমদের মহাসম্মেলন। বিশ্ব মুসলিম যে এক অখণ্ড উম্মাত, হজ তার জ্বলন্ত প্রমাণ। হজের সময় পৃথিবীর সবদেশ থেকে অসংখ্য মুসলিম একত্রিত হয়। গায়ের রং, মুখের ভাষা, আর জীবন পদ্ধতিতে যতোই পার্থক্য থাকুক না কেন এই সম্মেলনে সবাই একাকার হয়ে যায়। তাদের মধ্যে সকল পার্থক্য দূর হয়ে যায়। হজ মুসলিমদের মধ্যে বিশ্বজনীন ভ্রাতৃত্ব ও সাম্যের এক অপূর্ব শিহরণ জাগায়। তাদের মধ্যে ভালবাসা গড়ে ওঠে। সবার কণ্ঠে একই আওয়াজ &quot;লাব্বায়েক আল্লাহুম্মা লাব্বায়েক&quot; অর্থাৎ &quot;হাজির হে আল্লাহ&quot; আমরা তোমার দরবারে হাজির।
হজের মাধ্যমে বিগত জীবনের গুনাহ মাফ হয়। মহানবি (স) বলেন, &quot;যে ব্যক্তি আল্লাহর উদ্দেশ্যে হজ করলো, তারপর কোনো অশ্লীল কাজ করলো না, পাপ কাজ করলো না, সে নবজাত শিশুর মতো নিষ্পাপ হয়ে ফিরলো।&quot; (বুখারি ও মুসলিম)

Explanation:


Sub-Questions:

================================================================================
Question #35 (ID: 754335)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালাত কাকে বলে? কীসের মাধ্যমে এবং কীভাবে আল্লাহর প্রতি বান্দার আনুগত্য প্রকাশ পায়? পাঁচটি বাক্যে লেখো।

Options:


Correct Answer: 

Solution:
সালাত শব্দের অর্থ নত হওয়া, বিনয়-বিনম্র হওয়া, দোয়া করা, ক্ষমা প্রার্থনা করা, দরুদ পড়া। ইসলামের পরিভাষায় আহকাম, আরকানসহ বিশেষ নিয়মে আল্লাহর ইবাদত করাকে সালাত বলে। সালাতের মাধ্যমেই আল্লাহর প্রতি বান্দার চরম আনুগত্য প্রকাশ পায়। আল্লাহ তায়ালার নিকট বান্দার আনুগত্য প্রকাশের যতো মাধ্যম বা পন্থা আছে তার মধ্যে সালাত হলো সর্বশ্রেষ্ঠ।
যেভাবে আল্লাহর প্রতি বান্দার আনুগত্য প্রকাশ পায় তা হলো-
 ক. দিন-রাত পাঁচ ওয়াক্ত সালাত জীবনের প্রতি মুহূর্তে আল্লাহ তায়ালার কথা স্মরণ করিয়ে দেয়।
খ. সালাত বান্দার মনে আল্লাহর বিধান মতো চলার অনুপ্রেরণা জোগায়।
গ. সালাতের মাধ্যমে বান্দা আল্লাহ তায়ালার বেশি নৈকট্য লাভ করতে পারে।
ঘ. সালাতের মাধ্যমে মানুষ নিষ্পাপ হয়ে যায়।
ঙ. সালাতে আল্লাহর নিকট বান্দা দোয়া করে, ক্ষমা প্রার্থনা করে আল্লাহর আনুগত্য লাভ করতে পারে।

Explanation:


Sub-Questions:

================================================================================
Question #36 (ID: 754336)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ব্যবহারিক দোয়া বলতে কী বোঝায়? আমাদের দৈনন্দিন জীবনের কয়েকটি ব্যবহারিক দোয়া অর্থসহ লেখো।

Options:


Correct Answer: 

Solution:
আমরা কোনো কাজ শুরু করার আগে কতগুলো দোয়া পড়ে নেই। এগুলোকে বলা হয় ব্যবহারিক দোয়া। ব্যবহারিক দোয়াগুলো আমরা আমাদের দৈনন্দিন জীবনের বিভিন্ন কাজের আগে পড়ে থাকি। নিচে দৈনন্দিন জীবনের কয়েকটি ব্যবহারিক দোয়া দেওয়া হলো:
(১) কোনো ভালো কাজ শুরু করার আগে বলবো- বিসমিল্লাহির রাহমানির রাহিম। অর্থ: দয়াময়, পরম দয়ালু আল্লাহর নামে।
(২) খাওয়ার পরে আল্লাহর শোকর করে বলবো- আলহামদুল্লিাহ। অর্থ: সকল প্রশংসা আল্লাহর জন্য।
(৩) পরস্পর সাক্ষাৎ হলে বলবো- আসসালামু আলাইকুম। অর্থ: আপনার ওপর শান্তি বর্ষিত হোক।
(৪) সালামের জবাবে বলবো- ওয়াআলাইকুমুসসালামু ওয়া রহমাতুল্লাহ। অর্থ: আপনার ওপরও শান্তি ও রহমত বর্ষিত হোক।
(৫) হাঁচি দিয়ে বলতে হয়- আলহামুদলিল্লাহ। অর্থ: সকল প্রশংসা আল্লাহর জন্য।
(৬) যে শুনবে সে বলবে- ইয়ার হামুকাল্লাহ্। অর্থ: আল্লাহ আপনাকে রহমত করুন।

Explanation:


Sub-Questions:

================================================================================
Question #37 (ID: 754337)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সকল ধর্ম ও ধর্মাবলম্বীদের প্রতি উদার, সহিষ্ণু ও সহনশীল হওয়ার গুরুত্ব বর্ণনা করো।

Options:


Correct Answer: 

Solution:
ইসলাম, উদার মানবতাবোধসম্পন্ন, পরমতসহিষ্ণু একটি আন্তর্জাতিক জীবন ব্যবস্থা। ইসলাম সকল ধর্ম ও ধর্মাবলম্বীদের প্রতি উদার ও সহনশীল। ইসলামে যেমন আছে ব্যক্তিগত, সামাজিক ও রাষ্ট্রীয় নীতিমালা, তেমনি আছে ন্যায়-নীতিভিত্তিক উদার, পরমত সহিষ্ণু, আন্তঃধর্মীয় ও আন্তর্জাতিক নীতিমালা। রয়েছে সকল ধর্ম ও ধর্মাবলম্বীদের প্রতি উদার, সহিষ্ণু ও সহনশীল হওয়ার জন্য রাসুল (স) এর বিদায় হজের ভাষণে নির্দেশনা। অন্য ধর্মের লোকদের সম্মান করলে তারাও আমাদের ধর্মের লোকদের সম্মান করবে। আমাদের সমাজে বিভিন্ন ধর্মের লোকজন বসবাস করে। তাই সামাজিক শৃঙ্খলা রক্ষার জন্য অন্য ধর্মের লোকদের সাথে সদ্ব্যবহার করতে হবে। অন্য ধর্মের লোকদের সাথে মিলে মিশে থাকলে সাম্প্রদায়িক সম্প্রীতি বজায় থাকবে। তাই আমরা বলতে পারি সকল ধর্ম ও ধর্মাবলম্বীদের প্রতি উদার, সহিষ্ণু ও সহনশীল হওয়ার গুরুত্ব অপরিসীম।

Explanation:


Sub-Questions:

================================================================================
Question #38 (ID: 754338)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
যাকাত কী? যাকাত কীভাবে ধনী ও গরিবের মধ্যে সেতুবন্ধ তৈরি করে? মানুষের ব্যবহারিক জীবনে যাকাতের প্রভাব বর্ণনা করো।

Options:


Correct Answer: 

Solution:
মুসলমানদের নিসাব পরিমাণ ধন-সম্পদের একটি নির্দিষ্ট অংশ বছর পূর্তিতে আল্লাহ তায়ালার নির্ধারিত খাতসমূহে ব্যয় করাই হলো যাকাত।
যাকাত প্রসঙ্গে রাসুল (স) বলেছেন, &quot;যাকাত ইসলামের সেতুবন্ধ&quot;। সমাজের গরিব মানুষগুলো অভাব-অনটনে অতি কষ্টে জীবনযাপন করে। তারা ধনীদের সহযোগিতা কামনা করে। ধনীরা যখন গরিবদেরকে যাকাতের অর্থ দান করে তখন তারা খুশি হয়। ফলে ধনী-গরিবের মধ্যে সম্পর্কের উন্নতি হয়, ভালোবাসা বৃদ্ধি পায়। ফলে ধনী ও গরিবের মধ্যে সেতুবন্ধ তৈরি হয়। যাকাত দিলে দাতার অন্তর কৃপণতার কলুষতা থেকে পবিত্র হয়। তার আমলনামা গুণাহ থেকে পবিত্র হয়। ধনীদের সম্পদে গরিবের যে অংশ আছে তা দিয়ে দিলে অবশিষ্ট সম্পদ মালিকের জন্য পবিত্র হয়ে যায়। যাকাত না দিলে তা ময়লাযুক্ত থাকে। যাকাত দিলে তা ময়লামুক্ত হয়ে যায়। এছাড়াও যাকাত দিলে মালিকের সম্পদ বৃদ্ধি পায়।

Explanation:


Sub-Questions:

================================================================================
Question #39 (ID: 754339)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কুরবানি কী? কুরবানির শিক্ষাসমূহ লেখো।

Options:


Correct Answer: 

Solution:
যিলহজ মাসের ১০ তারিখ সকাল থেকে ১২ তারিখ সন্ধ্যা পর্যন্ত আল্লাহর নৈকট্য লাভের উদ্দেশ্যে যে পশু জবাই করা হয় তাকে কুরবানি বলে।
কুরবানির শিক্ষা:

	মুসলিমদের ত্যাগের মহিমায় উজ্জীবিত করাই কুরবানির উদ্দেশ্য।
	আমাদের জান-মাল, জীবন-মৃত্যু আল্লাহর জন্য উৎসর্গ করা।
	কুরবানি দ্বারা আল্লাহ তায়ালা মানুষের তাকওয়া যাচাই করেন। আল্লাহর কাছে কুরবানির পশুর রক্ত, মাংস কিছুই পৌছায় না, পৌঁছায় শুধু অন্তরের তাকওয়া ও নিষ্ঠা।
	মানুষের, মধ্যে যেমন মনুষ্যত্ব আছে, তেমনি পশুত্বও আছে। কুরবানির মাধ্যমে পশুত্বকে হত্যা করে মনুষ্যত্বকে জাগিয়ে তোলা হয়। মানুষের লোভ-লালসা, হিংসা-বিদ্বেষ, অহংকার ইত্যাদি পাশবিক চরিত্র বিসর্জন দিয়ে মানবীয় গুণাবলি উজ্জীবিত করতে পারলেই কুরবানি সার্থক হয়।



Explanation:


Sub-Questions:

================================================================================
Question #40 (ID: 754340)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সাওমের গুরুত্ব ও তাৎপর্য সংক্ষেপে লেখো।

Options:


Correct Answer: 

Solution:
রোজা বা সাওম ইসলামের একটি প্রধান স্তম্ভ। সাওম পালনের গুরুত্ব ও তাৎপর্য বর্ণনা করা হলো:
ক. আল্লাহ তায়ালার প্রতি গভীর ইমান ও বিশ্বাস প্রকাশ পায়।
খ. মহানবি (স)-এর প্রতি দৃঢ় আনুগত্য প্রকাশ পায়।
গ. আল্লাহ তায়ালার সন্তুষ্টি অর্জিত হয়।
ঘ. অন্যের প্রতি সহানুভূতি ও মমত্ববোধ সৃষ্টি হয়।
ঙ. সংযম, ত্যাগ, দান, ভ্রাতৃত্ববোধ, দয়াসহ অন্যান্য চারিত্রিক গুণের বিকাশ ঘটে।
চ. দৈহিক, মানসিক, আত্মিক প্রশান্তি অর্জিত হয়।
ছ. সহমর্মিতা, মমত্ববোধ ও কল্যাণ বৃদ্ধির মাধ্যমে সামাজিক বন্ধন সুদৃঢ় হয়।
জ. অন্যায় ও অশ্লীল কাজ থেকে বিরত থাকা যায়।
ঝ. ধনীদের মধ্যে গরিব, মিসকিনদের সাহায্য করার উৎসাহ সৃষ্টি হয়।
মহান আল্লাহ রমজান মাসে কুরআন মজিদ নাযিল করেছেন। তাই এ মাসটি অতি পবিত্র। আমাদের উচিত এ মাসে সঠিকভাবে সাওম পালনের মাধ্যমে সাওমের উপকারিতা গ্রহণ করা।

Explanation:


Sub-Questions:

================================================================================
Question #41 (ID: 754341)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কোন নবির মাধ্যমে কুরবানির প্রচলন হয় এবং তা কীভাবে হয়? তাঁর আদর্শ সম্পর্কে পাঁচটি বাক্য লেখো।

Options:


Correct Answer: 

Solution:
হযরত ইবরাহিম (আ) এর মাধ্যমে কুরবানির প্রচলন হয়। হযরত ইবরাহীম (আ) এর জনমানব শূন্য মরুভূমিতে রেখে আসা পুত্র ইসমাইল (আ) যখন কিশোর বয়সে উপনীত হন, তখন ইবরাহীম (আ) তাঁর স্ত্রী হাজেরা ও পুত্র ইসমাঈল (আ) কে দেখতে আসেন। তখন তিনি এক কঠিন পরীক্ষার সম্মুখীন হন। তিনি স্বপ্নে দেখেন, আল্লাহ তাঁকে আদেশ করছেন প্রিয় পুত্র ইসমাঈল (আ) কে কুরবানি করতে। এই একই স্বপ্ন তিনি বারবার দেখেন। অতঃপর তিনি আল্লাহর সন্তুষ্টির জন্য পুত্র ইসমাঈলকে কুরবানি করতে মনস্থির করেন। আর এভাবেই কুরবানির প্রচলন হয়।
তাঁর আদর্শ সম্পর্কে ৫টি বাক্য নিম্নরূপ :
(১) আল্লাহর উপর তাঁর অগাধ বিশ্বাস ছিলো। (২) তিনি একমাত্র আল্লাহর ইবাদতকারী ছিলেন। (৩) আল্লাহর পথে তিনি মানুষকে ডাকেন। (৪) আল্লাহর আদেশ মান্যকারী ছিলেন (স্ত্রী ও সন্তানকে জনমানবহীন পাহাড় ঘেরা উপত্যকায় নির্বাসন দেন)। (৫) আল্লাহর আদেশে প্রিয়তম পুত্র ইসমাঈল (আ) কে কুরবানি দিতেও সিদ্ধান্ত নেন।

Explanation:


Sub-Questions:

================================================================================
Question #42 (ID: 754342)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আকিকা সম্পর্কিত হাদিসটি লেখো। সন্তান জন্মের কততম দিনে পিতা-মাতা আকিকা দিবে? আকিকা দিতে পিতা-মাতার করণীয় কাজগুলো সম্পর্কে বর্ণনা দাও।

Options:


Correct Answer: 

Solution:
আকিকা সম্পর্কে হাদিস শরিফে আছে- 'প্রতিটি নবজাত সন্তান আকিকার সাথে বন্দি। তার জন্মের সপ্তম দিনে তার পক্ষ থেকে পশু জবাই করতে হবে, তার নাম রাখতে হবে এবং তার মাথা মুন্ডন করতে হবে।' (তিরমিজি)
সন্তান জন্মের ৭ম দিনে আকিকা করা উত্তম। তবে ১৪, ২১ বা ২৮ তম দিনেও আকিকা করা যায়।
মুসলিম পিতা-মাতাকে সন্তান জন্মের সপ্তম দিনে চারটি কাজ করতে হয়। কাজগুলো হলো:
ক. সন্তানের সুন্দর ইসলামি নাম রাখা। নাম শুনলেই যেনো বোঝা যায় যে, সে মুসলিম সন্তান।
খ. সন্তানের মাথা কামানো।
গ. সন্তানের মাথার চুলের ওজন পরিমাণ সোনা বা রুপা দান করা।
ঘ. আকিকা করা।

Explanation:


Sub-Questions:

================================================================================
Question #43 (ID: 754343)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
দুই রাকআত ফরজ সালাত আদায়ের নিয়ম লেখো।

Options:


Correct Answer: 

Solution:
দুই রাকআত ফরজ সালাত আদায়ের নিয়ম নিচে বর্ণনা করা হলো- প্রথমে ওযু করে পবিত্র জায়গায় কিবলামুখী হয়ে দাঁড়াবো। তারপর নিয়ত করে দুহাত কান বরাবর তুলে 'আল্লাহু আকবার' বলে নাভির ওপর হাত বাঁধবো (মহিলা হলে দুহাত কাঁধ বরাবর তুলে 'আল্লাহু আকবার' বলে বুকের ওপর হাত বাঁধবো) তারপর 'সানা' পড়বো। আউযুবিল্লাহ ও বিসমিল্লাহ বলে সূরা ফাতিহা পড়ে 'আমীন' বলবো। এরপর অন্য একটি সূরা বা কোনো বড় সূরার কিছু অংশ পাঠ করবো। পরে আল্লাহু আকবার বলে রুকু করবো। অতঃপর রুকুতে রুকুর তাসবীহ 'সুবহানা রাব্বিয়াল আজীম' অন্তত তিনবার পাঠ করে 'সামিআল্লাহ্ লিমান হামিদাহ' বলে সোজা হয়ে দাঁড়াবো। দাঁড়ানো অবস্থায় 'রাব্বানা লাকাল হামদ' বলবো। তারপর আল্লাহু আকবার বলে সিজদাহ করবো এবং সিজদাহর তাসবীহ 'সুবহানা রাব্বিয়াল আলা' অন্তত তিনবার বলবো। আবার আল্লাহু আকবার বলে দ্বিতীয় সিজদাহ করবো। তারপর আল্লাহ আকবার বলে সোজা হয়ে দাঁড়াবো। প্রথম রাকআত শেষ হলো।
দ্বিতীয় রাকআতের শুরুতে বিসমিল্লাহ সহ সূরা ফাতিহা ও আরেকটি সূরা বা কোনো বড় সূরার কিছু অংশ পড়বো। তারপর প্রথম রাকআতের ন্যায় রুকু ও সিজদাহ করে বসবো। এরপর তাশাহহুদ, দরুদ এবং দোয়া মাসুরা পড়ে প্রথমে ডানে এবং পরে বামে সালাম ফিরিয়ে সালাত শেষ করবো।

Explanation:


Sub-Questions:

================================================================================
Question #44 (ID: 754344)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পরিচ্ছন্নতা কী? দৈহিক পরিষ্কার-পরিচ্ছন্নতার অভাবে আমাদের কী কী সমস্যার সৃষ্টি হয়? লেখো।

Options:


Correct Answer: 

Solution:
শরীর, পোশাক ও স্থান বা পরিবেশের পরিষ্কার, পরিপাটি, নির্মল ও ময়লামুক্ত অবস্থাকে বলে পরিচ্ছন্নতা।
আমাদের দৈহিক অংশ যেমন- মুখ, দাঁত, হাত ও পায়ের অপরিচ্ছন্নতার কারণে যে ধরনের সমস্যার সৃষ্টি হয় তা নিম্নরূপ-
মুখ: মুখ আমাদের একটি গুরুত্বপূর্ণ অঙ্গ। আমরা মুখ দিয়ে খাবার খাই। কথা বলি। মুখ পরিষ্কার না থাকলে মুখ থেকে দুর্গন্ধ বের হয়। তখন মানুষ তাকে ঘৃণা করে। লোক সমাজে লজ্জা পেতে হয়।
দাঁত: আমরা দাঁত দিয়ে চিবিয়ে খাবার খাই। এতে দাঁতের ফাঁকে খাদ্যকণা লেগে থাকে। প্রতিবার খাওয়ার পরে, বিশেষ করে ঘুমানোর আগে দাঁত না মাজলে দাঁতের ফাঁকে লেগে থাকা খাদ্যকণা পঁচে মুখে দুর্গন্ধ হয়। দাঁতের নানা রকম রোগ হয়।
হাত: আমরা হাত দিয়ে নানা রকম কাজ করি। এতে হাত ময়লা হয়, নোংরা হয়। অনেক সময় হাতের নখ বড় হয়। বড় নখে অনেক ময়লা আটকে থাকে। আমরা হাত দিয়ে খাবার খাই। নোংরা হাতে খাবার খেলে খাবারের সাথে ময়লা পেটে চলে যায়। এতে নানা রকম পেটের অসুখ হয়।
পা: রাস্তা-ঘাটে চলাফেরা করার সময় আমাদের পায়ে ধুলা-ময়লা লাগে। পা নোংরা হয়ে যায়।

Explanation:


Sub-Questions:

================================================================================
Question #45 (ID: 754345)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ইসলামের জীবন ব্যবস্থা কীরূপ? তুমি অন্য ধর্মাবলম্বীদের সাথে কীরূপ আচরণ করো তার বর্ণনা দাও।

Options:


Correct Answer: 

Solution:
ইসলাম উদার মানবতাবোধসম্পন্ন, পরমতসহিষ্ণু একটি আন্তর্জাতিক জীবন ব্যবস্থা। ইসলাম সকল ধর্ম ও ধর্মাবলম্বীদের প্রতি উদার, সহনশীল ও শ্রদ্ধাশীল। ইসলামের দৃষ্টিতে মানুষ মূলগতভাবে একই পিতা-মাতা আদম (আ) ও হওয়া (আ)-এর সন্তান। যদিও পরিবেশ ও পরিস্থিতির প্রভাবে তাদের মধ্যে বিভিন্নতা এসেছে।
ইসলামের নির্দেশনার আলোকে আমি অন্য ধর্মাবলম্বীদের সাথেও ভালো আচরণ করি। আমার চেয়ে যারা বয়সে বড় তাদের আমি সম্মান ও শ্রদ্ধা করি, ছোটদের আদর করি এবং সমবয়সীদের সাথে বন্ধুত্ব গড়ি। আমি আমার ধর্ম পালন করি এবং অন্য ধর্মাবলম্বী বন্ধুদের অনুষ্ঠানের সমালোচনা করা থেকে বিরত থাকি। কেননা বিভিন্ন ধর্মাবলম্বীদের মধ্যে পারস্পরিক আস্থা, বিশ্বাস ও শ্রদ্ধা না থাকলে সুসম্পর্ক গড়ে উঠে না। তাই ইসলামের সংস্কৃতি ও আচার-অনুষ্ঠানেও আমি পারস্পরিক সুসম্পর্ক গড়ে তোলার চেষ্টা করি।

Explanation:


Sub-Questions:

