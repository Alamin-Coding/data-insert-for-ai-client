================================================================================
Question #1 (ID: 754798)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হুদাইবিয়ার সন্ধির অন্যতম শর্তসমূহ কী কী? এ সন্ধির ফলাফল বর্ণনা করো।

Options:


Correct Answer: 

Solution:
হুদায়বিয়ার সন্ধির শর্তগুলোর মধ্যে অন্যতম শর্ত ছিলো-
১. মুসলমানগণ এ বছর উমরা না কলেই ফিরে যাবেন, আগামী বছর নিরস্ত্রভাবে তিন দিনের জন্য আসবেন,
২. কোনো মক্কাবাসী মদিনায় আশ্রয় নিলে তাকে মক্কায় ফেরত দিতে বাধ্য থাকবেন, কিন্তু কেউ মদিনা থেকে মক্কায় আসলে তাকে ফেরত দেওয়া হবে না। আরবের যে কোনো গোত্র দুপক্ষের যে কারো সাথে মিত্রতা করতে পারবে ইত্যাদি।
সন্ধির ফলাফল:
আপাতদৃষ্টিতে এই সন্ধির শর্তগুলো মুসলমানদের জন্য অপমানজনক মনে হলেও প্রকৃত পক্ষে সুফল বয়ে এনেছিলো। এতে কাফেররা মুসলমানদের একটি শক্তিধর স্বতন্ত্র জাতি হিসেবে মেনে নেয়। দেশ-বিদেশে ইসলাম প্রচারের সুযোগ হয়। দলে দলে লোক ইসলাম গ্রহণ করতে থাকে। একে কুরআনে 'প্রকাশ্য বিজয়' বলা হয়েছে।

Explanation:


Sub-Questions:

================================================================================
Question #2 (ID: 754799)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
বিদায় হজে মহানবি (স) যে ভাষণ দিয়েছিলেন তা সংক্ষেপে লেখো।

Options:


Correct Answer: 

Solution:
হিজরি দশম সনে মহানবি (স) সবাইকে নিয়ে হজ করার জন্য মক্কার উদ্দেশ্যে রওয়ানা হলেন। চার দিক থেকে মুসলমানগণ একত্রিত হলো আরাফাত ময়দানে। লক্ষাধিক সাহাবি নিয়ে নবিজি (স) কাবা ঘরে হজ আদায় করলেন। এটি ছিলো তাঁর জীবনের শেষ হজ। এরপর তিনি আর হজ করার সুযোগ পাননি। তাই একে বিদায় হজ বলে। এ সময় নবিজি (স) যে ভাষণ দেন ইসলামের ইতিহাসে তা 'বিদায় হজের ভাষণ' নামে খ্যাত।
তিনি আরাফাত ময়দানে জাবালে রহমতে দাঁড়িয়ে সমবেত লোকদের উদ্দেশ্যে বলেন:
১. সব মুসলমান পরস্পর ভাই ভাই।
২. প্রত্যেক মুসলমানের জানমাল পবিত্র বলে জানবে।
৩. অধীনস্থদের সাথে সবসময় ভালো ব্যবহার করবে। তাদের ওপর কোনো অত্যাচার করবে না। তোমরা যা খাবে, তাদেরও তা খাওয়াবে। তোমরা যা পরবে, তাদেরও তা পরাবে।
৪. একের অপরাধে অপরকে শাস্তি দেওয়া যাবে না।
৫. ঋণ পরিশোধ করতে হবে।
৬. নারীর ওপর পুরুষের যেমন অধিকার আছে, পুরুষের ওপর নারীরও তেমন অধিকার আছে।
৭. সর্বপ্রকার সুদ হারাম।
নবিজি তাঁর ভাষণে আরো অনেক মূল্যবান কথা বলেন। ভাষণ শেষে মহানবি (স) বললেন, বিদায়! সাথিগণ বিদায়।

Explanation:


Sub-Questions:

================================================================================
Question #3 (ID: 754800)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত মুহাম্মদ (স)-এর জন্ম ও বংশ পরিচয় দাও।

Options:


Correct Answer: 

Solution:
হযরত মুহাম্মদ (স) হলেন আল্লাহ প্রদত্ত সারা বিশ্বের নিয়ামত বা উপহারস্বরূপ। যাঁর আগমনের মাধ্যমে তৎকালে আরবের মানুষের সামাজিক, অর্থনৈতিক ও জাতীয় জীবনে আমূল পরিবর্তন আসে। হযরত মুহাম্মদ (স) আরবের সম্ভ্রান্ত কুরাইশ বংশে ৫৭০ খ্রিস্টাব্দে জন্মগ্রহণ করেন। তাঁর মাতার নাম হযরত আমিনা, পিতার নাম হযরত আবদুল্লাহ। তাঁর দাদার নাম আবদুল মুত্তালিব। হযরত মুহাম্মদ (স)-এর জন্মের পূর্বেই তাঁর পিতা মারা যান। হযরত মুহাম্মদ (স) হলেন মানবজাতির পথপ্রদর্শক এবং আরবের বর্বর মানুষগুলোকে সোনার মানুষরূপে গড়ে তোলার শ্রেষ্ঠ মানুষ।

Explanation:


Sub-Questions:

================================================================================
Question #4 (ID: 754801)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হাজরে আসওয়াদ কোথায় স্থাপন করা হয়েছিলো? এ নিয়ে যে বিবাদ হয়েছিলো মুহাম্মদ (স) কীভাবে তার মীমাংসা করলেন? বর্ণনা করো।

Options:


Correct Answer: 

Solution:
পবিত্র হাজরে আসওয়াদ বা কালো পাথর স্থাপন নিয়ে কুরাইশদের মধ্যে বিবাদ লেগে গেলে প্রত্যেক গোত্রই এ পাথর কাবার দেওয়ালে স্থাপনের সম্মান নিতে চাইলো। এ নিয়ে সকল গোত্রের মধ্যে যুদ্ধের সাজসাজ রব পড়ে গেলো। অবশেষে প্রবীণতম গোত্র প্রধানের প্রস্তাব অনুসারে সিদ্ধান্ত হলো পরদিন প্রত্যুষে যে ব্যক্তি সবার আগে কাবাঘরে আসবেন তাঁর ওপরই বিবাদ মীমাংসার ভার অর্পিত হবে। প্রত্যুষে দেখা গেলো হযরত মুহাম্মদ (স) কাবাঘরে প্রবেশ করেছেন। অতঃপর এ থেকে উত্তোরণের জন্য মুহাম্মদ (স) একখানা চাদর বিছিয়ে নিজ হাতে পাথরটি রাখলেন। এরপর সকল গোত্রের সরদারগণকে ডেকে চাদর ধরতে বললেন। সবাই ধরে তা যথাস্থানে বহন করে নিয়ে গেলো এবং নবিজি নিজ হাতে পাথরখানা কাবাঘরের দেয়ালে বসিয়ে দিলেন। ফলে অনিবার্য সংঘাত থেকে সবাই বেঁচে গেলো, বিবাদও মীমাংসা হয়ে গেলো।

Explanation:


Sub-Questions:

================================================================================
Question #5 (ID: 754802)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মোজেযা অর্থ কী? হযরত ঈসা (আ)-এর মোজেযাগুলো কী কী? হযরত ঈসা (আ)-এর পুনরায় পৃথিবীতে আগমন প্রসঙ্গে কয়েকটি বাক্য লেখো।

Options:


Correct Answer: 

Solution:
মোজেযা অর্থ হলো অলৌকিক ক্ষমতা। আল্লাহ তায়ালা হযরত ঈসা (আ)-কে কিছু মোজেযা দিয়েছিলেন। যেমন- দোলনায় থাকাকালেই শিশু অবস্থায় কথাবলার অলৌকিক শক্তি। মৃত ব্যক্তিকে জীবিত করার ক্ষমতা। জন্মান্ধকে দৃষ্টিদানের ক্ষমতা এবং ধবল, শ্বেত ও কুষ্ঠ রোগীদের রোগমুক্ত করার ক্ষমতা।
হযরত ঈসা (আ)-এর পুনরায় পৃথিবীতে আগমন প্রসঙ্গে কয়েকটি বাক্য নিচে দেওয়া হলো-
ক. আল্লাহ তায়ালা হযরত ঈসা (আ)-কে মৃত্যুর হাত থেকে রক্ষা করে আসমানে নিরাপদে রাখলেন।
খ. শেষ জমানায় কিয়ামতের পূর্বে তিনি পুনরায় পৃথিবীতে আসবেন।
গ. মিথ্যাবাদী দাজ্জালকে তিনি হত্যা করবেন।
ঘ. তিনি ৪০ বছর পৃথিবীতে অবস্থান করবেন।
ঙ. পৃথিবীতে তিনি মহানবি (স)-এর উম্মত হিসেবে তাঁর দীন প্রচার করবেন।

Explanation:


Sub-Questions:

================================================================================
Question #6 (ID: 754803)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সর্বপ্রথম কে ইসলাম গ্রহণ করেন? ইসলামের দাওয়াত দিতে মহানবি (স) যে সব বাধার সম্মুখীন হয়েছিলেন সে সম্পর্কে লেখো। এরূপ অবস্থায় তাদের প্রতি মহানবি (স)-এর উপদেশ কী ছিলো?

Options:


Correct Answer: 

Solution:
সর্বপ্রথম ইসলাম গ্রহণ করেন হযরত খাদিজা (রা)। ইসলামের দাওয়াত দিতে গিয়ে মহানবি (স) মূর্তিপূজকদের কাছ থেকে ঘোর বিরোধিতার সম্মুখীন হন। তারা মহানবি (স) ও তাঁর সাহাবিদের ওপর অকথ্য নির্যাতন চালাতে থাকে। তারা মহানবি (স)-কে নানা রকম প্রলোভনও দেখাতে থাকে। তাকে নেতৃত্ব ও ধন-সম্পদ দেওয়ার প্রস্তাব দেওয়া হয়। এরূপ অবস্থায় মহানবি (স) তাদের বোঝালেন, দুনিয়ার জীবন এখানেই শেষ নয়। মৃত্যুর পরে আরও এক জীবন আছে, তাকে বলে পরকাল। সে জীবন অনন্তকালের। পরকালে আল্লাহর দরবারে দুনিয়ার ভালোমন্দ সব কাজের হিসাব দিতে হবে। সুতরাং তারা যেনো কারো প্রতি কোনো অন্যায়-অবিচার না করে।

Explanation:


Sub-Questions:

================================================================================
Question #7 (ID: 754804)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
শান্তি সংঘের উদ্দেশ্যগুলো কী কী?

Options:


Correct Answer: 

Solution:
মহানবি (স) শান্তি প্রতিষ্ঠার উদ্দেশ্যে শান্তিকামী যুবকদের নিয়ে হিলফুল ফুযূল নামে একটি শান্তি সংঘ গঠন করেন। এ সংঘের উদ্দেশ্য ছিলো- (১) আর্তের সেবা করা। (২) অত্যাচারীকে প্রতিরোধ করা। (৩) অত্যাচারিতকে সাহায্য করা। (৪) শান্তিশৃঙ্খলা প্রতিষ্ঠা করা। (৫) গোত্রে গোত্রে সম্প্রীতি বজায় রাখা।

Explanation:


Sub-Questions:

================================================================================
Question #8 (ID: 754805)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কুরআন মজিদে উল্লিখিত ১০ জন নবির নাম লেখো।

Options:


Correct Answer: 

Solution:
কুরআন মজিদে উল্লিখিত ২৫ জন নবির মধ্যে ১০ জন নবি রাসুলের নাম হলো: (১) হযরত আদম (আ) (২) হযরত নূহ (আ) (৩) হযরত ইবরাহীম (আ) (৪) হযরত ইসমাঈল (আ) (৫) হযরত ইয়াকুব (আ) (৬) হযরত ইউসুফ (আ) (৭) হযরত দাউদ (আ) (৮) হযরত মূসা (আ) (৯) হযরত ঈসা (আ) (১০) হযরত মুহাম্মদ (স)।

Explanation:


Sub-Questions:

================================================================================
Question #9 (ID: 754806)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত দাউদ (আ)-এর ন্যায়পরায়ণতা ও সুশাসন সম্পর্কে লেখো।

Options:


Correct Answer: 

Solution:
একজন ক্ষমতাবান বাদশাহ হওয়া সত্ত্বেও হযরত দাউদ (আ) ছিলেন অত্যন্ত ন্যায়পরায়ণ। জনগণ তার নিকট থেকে সবসময় ন্যায় ও সুবিচার লাভ করতো। তার বিচারব্যবস্থা ছিল নিরপেক্ষ ও নিখুঁত। তিনি ছিলেন অত্যন্ত মানবদরদী। জনগণের অবস্থা স্বচক্ষে দেখার জন্য তিনি ছদ্মবেশে রাস্তায় রাস্তায়, অলিতে গলিতে ও বাড়িতে বাড়িতে ঘুরে দেখতেন। তিনি রাজকোষ থেকে কোনো অর্থসম্পদ গ্রহণ করতেন না। তিনি লোহাকে আল্লাহর কুদরতে নরম করে লৌহবর্ম তৈরি করতেন। এই লৌহবর্ম বাজারে বিক্রি করে উপার্জিত অর্থ দিয়ে নিজের সংসার চালাতেন।

Explanation:


Sub-Questions:

================================================================================
Question #10 (ID: 754807)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত দাউদ (আ)-এর কয়েকটি গুণের কথা উল্লেখ করো।

Options:


Correct Answer: 

Solution:
হযরত দাউদ (আ) হলেন আল্লাহর একজন বিখ্যাত নবি ও রাসুল এবং তিনি একজন বাদশাহও ছিলেন। নিচে তার কয়েকটি গুণের কথা উল্লেখ করা হলো:
১. তিনি ছিলেন ন্যায়পরায়ণ বাদশাহ।
২. তিনি ছিলেন অসাধারণ সাহসী ও বীরত্বের অধিকারী।
৩. তিনি ছিলেন যোদ্ধা ও যুদ্ধকৌশলী।
৪. তিনি দিনে সাওম ও রাতে সালাত আদায় করতেন।
৫. তিনি লোহাকে গলিয়ে নানা প্রকার যন্ত্র বানিয়ে বিক্রি করতেন এবং জীবিকা নির্বাহ করতেন।
৬. তিনি ছিলেন মধুর কণ্ঠের অধিকারী, তাঁর যাবুর তিলাওয়াত শুনতে, নদীর মাছ একত্রিত হতো। পক্ষীকুল মাটিতে নেমে পড়তো।
৭. তিনি পশুপাখির ভাষা বুঝতেন।
৮. তিনি জনগণের অবস্থা স্বচক্ষে দেখার জন্য ছদ্মবেশে রাস্তায় ঘুরে বেড়াতেন।

Explanation:


Sub-Questions:

================================================================================
Question #11 (ID: 754808)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হিজরত কী? মহানবি (স) কোথায় এবং কেনো হিজরত করেছিলেন?

Options:


Correct Answer: 

Solution:
'হিজরত' শব্দের অর্থ দেশ ত্যাগ। নির্দিষ্ট কোনো উদ্দেশ্যে নিজ দেশ বা জন্মভূমি ত্যাগ করে অন্য দেশে গমন করাই হল হিজরত।
মহানবি (স) মক্কা থেকে মদিনায় হিজরত করেন। হিজরতের কারণ:
হজের মৌসুমে মদিনা থেকে লোকেরা মক্কায় আসেন এবং মহানবি (স)-এর হাতে ইসলাম গ্রহণ করেন। তারা মহানবি (স) ও তাঁর সাহাবিদের মদিনায় হিজরতের আহ্বান জানান এবং সেখানে তাঁদের সবরকম সাহায্য সহযোগিতার অঙ্গীকার করেন। মক্কার কাফিরদের প্রচণ্ড বিরোধিতা ও নির্যাতনের কারণে মক্কায় ইসলাম প্রচার বাধাগ্রস্ত হয়। কাফেররা মহানবি (স)-কে হত্যার সিদ্ধান্ত নিল। আল্লাহ তায়ালা মহানবি (স) কে কাফেরদের এ চক্রান্তের কথা জানিয়ে দিলেন। তিনি মহানবি (স)-কে মদিনায় হিজরতের নির্দেশ দিলেন। অর্থাৎ মক্কার কাফিরদের বিরোধিতা ও আল্লাহর নির্দেশেই মহানবি (স) মদিনায় হিজরত করেছিলেন।

Explanation:


Sub-Questions:

================================================================================
Question #12 (ID: 754809)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কোন নবির সময়ে মহাপ্লাবন হয়েছিলো? তিনি কীভাবে বিপর্যয় থেকে রক্ষা পেয়েছিলেন? তাঁর দীনের দাওয়াতের বিষয়টি বর্ণনা করো।

Options:


Correct Answer: 

Solution:
হযরত নূহ (আ)-এর সময় মহাপ্লাবন হয়েছিল।
নবি নূহ (আ) আল্লাহর নির্দেশে নৌকা তৈরি করে তাতে চড়ে মহাপ্লাবন থেকে রক্ষা পেয়েছিলেন।
হযরত নূহ (আ) দীর্ঘ সাড়ে নয়'শ বছর পৃথিবীতে আল্লাহর দীনের দাওয়াত দেন। তিনি মানুষকে আল্লাহর পথে ডাকেন। ভালো কাজ করতে বলেন। মন্দ ও খারাপ কাজ বর্জন করার উপদেশ দেন। এ প্রসঙ্গে তিনি মানুষকে বললেন, &quot;তোমরা আল্লাহর প্রতি ইমান আনো। এক আল্লাহর ইবাদত করো, মূর্তিপূজা ত্যাগ করো। ভালো কাজ করো। মন্দ কাজ থেকে বিরত থাকো। আখিরাতের জীবনের ওপর বিশ্বাস রাখো।&quot; তাঁর এই দাওয়াতে মাত্র আশি জন নারী-পুরুষ সায় দিলো। ইমান আনলো। বাকি লোকজন তাঁর কথার গুরুত্ব না দিয়ে তাঁকে পাগল বলে উপহার করলো। কষ্ট দিতে লাগলো। তারা কাফেরই থেকে গেলো।

Explanation:


Sub-Questions:

================================================================================
Question #13 (ID: 754810)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত দাউদ (আ) কোন বংশে জন্মগ্রহণ করেন? তাঁর উপর কোন আসমানি কিতাব নাজিল হয়? তাঁর আদর্শে উদ্বুদ্ধ হয়ে তুমি করো এমন আটটি কাজ লেখো।

Options:


Correct Answer: 

Solution:
হযরত দাউদ (আ) বনি ইসরাইল বংশে জন্মগ্রহণ করেন। তার উপর যাবুর কিতাব নাজিল হয়। তাঁর আদর্শে উদ্বুদ্ধ হয়ে আমি আল্লাহর ইবাদত করি। সব সময় ন্যায় বিচার প্রতিষ্ঠার জন্য কাজ করি। জনগণের দুঃখ দুর্দশা মোচন করার চেষ্টা করি। অন্যের ক্ষতি করা থেকে বিরত থাকি। শুদ্ধ উচ্চারণে কুরআন তিলাওয়াত করি। সালাত আদায় করি। সাওম পালন করি। সর্বোপরি আল্লাহকে খুশি রাখার চেষ্টা করি।

Explanation:


Sub-Questions:

================================================================================
Question #14 (ID: 754811)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কোন সময়কে 'আইয়ামে জাহেলিয়া' বলা হয়? এ সময়ের মন্দ কাজগুলো লেখো।

Options:


Correct Answer: 

Solution:
মহানবি (স)-এর জন্মের সময়কার কুসংস্কার ও পাপ-পঙ্কিলতার অতলতলে নিমজ্জিত মূর্খতার যুগকে আইয়ামে জাহেলিয়া বলা হয়। ওই যুগের মন্দ কাজগুলো নিচে উল্লেখ করা হলো-
১. মানুষের জানমালের নিরাপত্তা ছিলো না।
২. এক আল্লাহকে ভুলে তারা দেব-দেবীর মূর্তি বানিয়ে পূজা করতো।
৩. মারামারি, কাটাকাটি, ঝগড়া-ফাসাদ, যুদ্ধ-বিগ্রহ, চুরি, ডাকাতি, হত্যা, লুণ্ঠন, মদ, জুয়া ইত্যাদি নিয়েই তারা মেতে ছিলো।
৪. পবিত্র কাবা তারা মূর্তিতে ভরে রেখেছিলো।
৫. বাজারে পণ্যের মতো মানুষ কেনাবেচা হতো।
৬. মনিবরা দাস-দাসীদের প্রতি অমানবিক নির্যাতন করতো। মেয়ে শিশুদের নিষ্ঠুরভাবে জীবন্ত মাটিতে পুতে রাখতো।
৭. পরিবারে ও সমাজে নারীদের কোনো মান সম্মান বা অধিকার ছিলো না।

Explanation:


Sub-Questions:

================================================================================
Question #15 (ID: 754812)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত মুহাম্মদ (স)-এর জন্মের সময় আরবের অবস্থা কেমন ছিলো?

Options:


Correct Answer: 

Solution:
১. মহানবি (স)-এর জন্মের সময় আরবের লোকেরা নানা পাপ কাজে লিপ্ত ছিলো।
২. তারা মারামারি, চুরি, ডাকাতি ও হত্যা করতো।
৩. বিভিন্ন দেব-দেবীর মূর্তি বানিয়ে পূজা করতো।
৪. বাজারে পণ্যের মতো মানুষ বেচাকেনা হতো।
৫. মনিবরা দাস-দাসীদের প্রতি অমানবিক নির্যাতন করতো, এজন্য সে সময়কে আইয়ামে জাহেলিয়াতের যুগ বলা হয়।

Explanation:


Sub-Questions:

================================================================================
Question #16 (ID: 754813)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত ঈসা (আ) সেখানকার লোকদের কী কী উপদেশ দিলেন?

Options:


Correct Answer: 

Solution:
হযরত ঈসা (আ) সারা জীবন আল্লাহর একত্ববাদ প্রচার করে কাটিয়েছেন। জীবনের সুখশান্তির প্রতি তিনি এতটুকুও লালায়িত ছিলেন না। বরং তিনি উপদেশ দিতেন মূর্তিপূজা ত্যাগ করতে। মানুষকে শিরকের ও অন্যায়ের পথ বাদ দিয়ে সত্য ও সুন্দর পথে চলতে উপদেশ দিতেন। একমাত্র আল্লাহর ইবাদত করার এবং সকল দুর্নীতি ও খারাপ কাজ থেকে দূরে থাকার উপদেশ দিতেন।

Explanation:


Sub-Questions:

================================================================================
Question #17 (ID: 754814)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত ইবরাহীম (আ) অগ্নিকুন্ডে কীভাবে অক্ষত থাকেন?

Options:


Correct Answer: 

Solution:
হযরত ইবরাহীম (আ)-এর সময় তখনকার বাদশাহ ছিলেন নমরুদ। নমরুদ ছিল নির্মম ও অত্যাচারী বাদশাহ। হযরত ইবরাহীম (আ) চারদিকে দীনের দাওয়াত দিলে নমরুদ তাকে মেরে ফেলার জন্য অগ্নিকুন্ড তৈরি করে। সেই জ্বলন্ত আগুনে হযরত ইবরাহীম (আ) কে ফেলে দেওয়া হলো। আল্লাহর আদেশে আগুন ঠান্ডা হয়ে গেলো। হযরত ইবরাহীম (আ) অগ্নিদগ্ধ হওয়া থেকে রেহাই পেলেন। তার কোনো ক্ষতি হলো না। তার কোনো কষ্ট হলো না। আল্লাহ তাআলা তাকে আগুন থেকে বাঁচালেন। তিনি পুরোপুরি অক্ষত রইলেন।

Explanation:


Sub-Questions:

================================================================================
Question #18 (ID: 754815)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
বদর যুদ্ধের ফলাফল বর্ণনা করো।

Options:


Correct Answer: 

Solution:
বদর যুদ্ধের ফলাফল নিচে বর্ণনা করা হলো-
১. বদর যুদ্ধে কুরাইশ নেতা আবু জাহেল, ওলীদ, উৎবা ও শায়বাসহ ৭০জন মারা যান এবং ৭০ জন বন্দি হন।
২. মুসলিমদের পক্ষে ১৪ জন শহীন হন। কেউ বন্দী হন নি।
৩. রাসুল (স) ও মুসলিমগণ যুদ্ধ বন্দীদের সাথে উদার ও মানবিক আচরণ করেছিলেন।
৪. মুসলমানগণ নিজেরা না খেয়ে বন্দীদের খাওয়াতেন।
৫. মুসলমানগণ পায়ে হেঁটে বন্দীদের বাহনের ব্যবস্থা করতেন।

Explanation:


Sub-Questions:

================================================================================
Question #19 (ID: 754816)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত ইবরাহীম (আ)-এর সময় ইরাকের লোকেরা কেমন ছিলো? আল্লাহর ওপর অগাধ বিশ্বাস হযরত ইবরাহীম (আ)-কে কীভাবে আগুন থেকে রক্ষা করলেন সে সম্পর্কে কয়েকটি বাক্যে লেখো।

Options:


Correct Answer: 

Solution:
হযরত ইবরাহীম (আ)-এর সময় ইরাকের লোকেরা মূর্তিপূজা করতো। মানুষকে প্রতারিত করতো। জনগণের উপর অত্যাচার করতো। ভাগ্যের ভালোমন্দ জানার জন্য গণকের শরণাপন্ন হতো। গণকদের প্রতি ছিলো তাদের অগাধ বিশ্বাস।
হযরত ইবরাহীম (আ)-এর আল্লাহর প্রতি ছিলো অগাধ বিশ্বাস। এ বিশ্বাসের কারণে তিনি যেভাবে আগুন থেকে রক্ষা পেলেন তা নিচে। কয়েকটি বাক্য দেওয়া হলো-
১. নমরূদ হযরত ইবরাহীম (আ)-কে মেরে ফেলার জন্য বিশাল অগ্নিকুন্ড তৈরি করেছিলো।
২. আর সেই জ্বলন্ত আগুনে হযরত ইবরাহীম (আ)-কে ফেলে দেওয়া হলো।
৩. আল্লাহর আদেশে আগুন ঠান্ডা হয়ে গেলো।
৪. হযরত ইবরাহীম (আ) অগ্নিদগ্ধ হওয়া থেকে রেহাই পেলেন।
৫. তার কোনো ক্ষতি হলো না, কোনো কষ্ট হলো না।
৬. আল্লাহ তাকে বাঁচিয়ে দিলেন, তাঁকে রক্ষা করলেন।

Explanation:


Sub-Questions:

================================================================================
Question #20 (ID: 754817)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত সুলায়মান (আ)-এর শাসন ব্যবস্থা কেমন ছিলো? ঘটনাটি বর্ণনা করো।

Options:


Correct Answer: 

Solution:
হযরত সুলায়মান (আ) ছিলেন সুশাসক ও সুবিচারক।
একদা দুইজন স্ত্রীলোকের প্রত্যেকেই একটি শিশুকে তার নিজের বলে দাবি করেন। তারা দুইজনে ঝগড়া করতে করতে মীমাংসা করার জন্য হযরত দাউদ (আ)-এর দরবারে উপস্থিত হন। হযরত দাউদ (আ) তাদের দুইজনের বক্তব্য শুনলেন। অতঃপর স্বীয় পুত্র হযরত সুলায়মান (আ) কে-এর সুবিচার করে দিতে বললেন। হযরত সুলায়মান (আ) সব কথা শুনে বললেন যে, দুইজনই যখন শিশুটিকে তার নিজের বলে দাবি করছে, তখন এই শিশুটিকে দুখণ্ড করে উভয়ের মধ্যে ভাগ করে দেওয়া উচিৎ। অতঃপর তিনি শিশুটিকে মাটিতে শুইয়ে দুখণ্ড করার জন্য তলোয়ারটি উঁচু করলেন। এমন সময় একজন মহিলা চিৎকার দিয়ে বললেন, &quot;আমি শিশুটির মা নই। ঐ মহিলাটি শিশুর মা। আপনি তাকেই শিশুটি দিয়ে দিন। দয়া করে শিশুটিকে কাটবেন না।&quot; তখন সুলায়মান (আ) বিচারের রায়ে বললেন, &quot;যে মহিলাটি আমাকে হত্যা করতে বাধা দিয়েছেন, তিনিই সত্যিকারের মা। সন্তানের জীবন রক্ষার জন্য তিনি মিথ্যা কথা বলেছেন।&quot; তিনি শিশুটিকে তার আসল মাকে দিয়ে দিলেন। আর নকল মাকে শাস্তি দেওয়া হলো। এটি হযরত সুলায়মান (আ)-এর সুবিচারের একটি উজ্জ্বল দৃষ্টান্ত।

Explanation:


Sub-Questions:

================================================================================
Question #21 (ID: 754818)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
'হারবুল ফিজার' কী? এ যুদ্ধ কতো দিন স্থায়ী ছিলো? এর প্রভাবে মহানবি (স)-এর গৃহীত পদক্ষেপের আলোকে সমাজের শান্তি রক্ষায় তোমার করণীয় কী? লেখো।

Options:


Correct Answer: 

Solution:
ওকায মেলায় জুয়া খেলাকে কেন্দ্র করে কায়স ও কুরাইশ গোত্রের মধ্যে সংঘটিত যুদ্ধকে হারবুল ফিজার বা অন্যায় সমর বলে। এ যুদ্ধ একটানা পাঁচ বছর চলেছিলো। এ যুদ্ধের প্রভাবে মহানবি (স)-এর গৃহীত পদক্ষেপের আলোকে সমাজের শান্তি রক্ষায় আমার করণীয়-
১. সমাজের শান্তিপ্রিয় লোকদের নিয়ে শান্তিসংঘ গঠন করা।
২. সমাজের বিশৃঙ্খলা সৃষ্টিকারী লোকদের অন্যায় কাজে বাধা দেওয়া।
৩. সৎকাজের প্রতি লোকদের উৎসাহ দেওয়া, অসৎ কাজে বাধা দেওয়া।
৪. আর্তমানবতার সেবায় এগিয়ে আসা।
৫. শান্তিপূর্ণ উপায়ে কোনো বিরোধের মীমাংসা করা।
৬. গোত্রে গোত্রে ভ্রাতৃত্ব ও সম্প্রীতি বজায় রাখা।

Explanation:


Sub-Questions:

================================================================================
Question #22 (ID: 754819)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মদিনার সনদ কী? এর কয়েকটি ধারা উল্লেখ করো।

Options:


Correct Answer: 

Solution:
মদিনার সনদ হচ্ছে সকল সম্প্রদায়ের মধ্যে একটি লিখিত চুক্তি। এ সনদে ৪৭টি ধারা ছিলো। এর মধ্যে কয়েকটি ধারা নিচে দেওয়া হলো:
১. সকল সম্প্রদায় নিজের ধর্মপালন করবে। ধর্মীয় ব্যাপারে কেউ কারও ওপর হস্তক্ষেপ করবে না।
২. সনদে স্বাক্ষরকারী সকল সম্প্রদায়কে নিয়ে একটি সাধারণ জাতি গঠন করা হবে এবং সকল নাগরিক সমান অধিকার ভোগ করবে।
৩. কেউ অপরাধ করলে তা তার ব্যক্তিগত অপরাধ হিসেবে গণ্য হবে, সেজন্য গোত্র বা সম্প্রদায় দায়ী হবে না।
৪. হত্যা, রক্তারক্তি, ব্যভিচার ইত্যাদি পাপকর্ম নিষিদ্ধ করা হলো এবং মদিনা শহরকে পবিত্র ঘোষণা করা হলো।
৫. হযরত মুহাম্মদ (স)-এর পূর্ব অনুমতি ব্যতিত কেউ কারও বিরুদ্ধে যুদ্ধ ঘোষণা করতে পারবে না।
৬. সম্প্রদায়ের মধ্যে বিরোধ দেখা দিলে মহানবি (স) তা মীমাংসা করে দিবেন।

Explanation:


Sub-Questions:

================================================================================
Question #23 (ID: 754820)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পৃথিবীর প্রথম মানব কে? তাঁর সৃষ্টির কাহিনি লেখো।

Options:


Correct Answer: 

Solution:
পৃথিবীর প্রথম মানব হলেন হযরত আদম (আ)।
তিনি আল্লাহর প্রথম নবি। মহান আল্লাহ কৌশলগত কারণে ফেরেশতাদের জিজ্ঞাসা করলেন, আমি পৃথিবীতে খলিফা বানাতে চাই। ফেরেশতারা বলেন, আপনি যাদের সৃষ্টি করবেন তারা পৃথিবীতে বিশৃঙ্খলা সৃষ্টি করবে। আর আমরাইতো আপনার ইবাদতে মশগুল আছি। আল্লাহ বললেন, &quot;আমি যা জানি, তোমরা তা জান না।&quot; এরপর আল্লাহ তায়ালা মহান উদ্দেশ্যকে সামনে রেখে মাটি দ্বারা মানবদেহ তৈরি করলেন। তাতে আত্মা দিলেন। এরপর এইদেহ প্রাণবন্ধু হয়ে উঠল। ইনিই হলেন পৃথিবীর আদি মানব হযরত আদম (আ)।

Explanation:


Sub-Questions:

================================================================================
Question #24 (ID: 754821)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মক্কা বিজয় ও রাসুল (স)-এর অপূর্ব ক্ষমার দৃষ্টান্ত বর্ণনা করো।

Options:


Correct Answer: 

Solution:
হিজরি অষ্টম সালে দশ হাজার মুসলিম মুজাহিদ নিয়ে মহানবি (স) মক্কা অভিমুখে রওনা হলেন। মক্কার মুশরিকরা মুসলিম বাহিনীর বিপক্ষে যুদ্ধে অবতীর্ণ হতে সাহস করলো না। ফলে বিনা রক্তপাতে নবিজি (স) মক্কা বিজয় করলেন। মক্কায় ১৩টি বছর যারা নবিজি (স)-কে অত্যাচার ও নির্যাতন করে জর্জরিত করেছিলো, হত্যার ষড়যন্ত্র করেছিলো, তাঁকে প্রিয় জন্মভূমি ছেড়ে মদিনায় হিজরত করতে বাধ্য করেছিলো দয়াল নবি তাদের বিরুদ্ধে কোনো প্রতিশোধ গ্রহণ করলেন না। বরং তিনি ঘোষণা করলেন, &quot;আজ তোমাদের প্রতি আমার কোনো অভিযোগ নেই।&quot; তিনি সকলকে ক্ষমা করে দিলেন। এমনকি কুরাইশ নেতা আবু সুফিয়ানকেও ক্ষমা করেছিলেন। এ আবু সুফিয়ানের জন্য মহানবি (স)-এর দাঁত শহীদ হয়েছিলো। তার প্রিয় চাচা হযরত হামযা (রা) শহীদ হয়েছিলেন। আবু সুফিয়ানের স্ত্রী হিন্দা প্রতিহিংসার বশবর্তী হয়ে তাঁর কলিজা চর্বন করেছিলো। তিনি তাকেও ক্ষমা করেছিলেন। তাঁর মহত্ত্ব দেখে সকলে মুগ্ধ হলো। মক্কাবাসীরা রাসুলের উদারতায় দলে দলে ইসলামের সুশীতল ছায়ায় আশ্রয় গ্রহণ করলো। মক্কায় কায়েম হলো ইসলামি হুকুমাত। ইসলামি সমাজব্যবস্থা।

Explanation:


Sub-Questions:

================================================================================
Question #25 (ID: 754822)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মহানবি (স) কেনো মিরাজে গেলেন? মিরাজে তিনি কী কী দেখেন ও অভিজ্ঞতা অর্জন করেন তার বর্ণনা দাও।

Options:


Correct Answer: 

Solution:
মক্কার কাফেরদের সীমাহীন অত্যাচার ও তায়েফবাসীর দুর্ব্যবহারে মহানবি (স) অত্যন্ত মর্মাহত ও ব্যথিত হন। তখন আল্লাহ তায়ালা তাঁকে নিজের সান্নিধ্যে নিয়ে যেতে চান। তাই তখন তিনি মিরাজে গমন করলেন।
মিরাজে তিনি পূর্ববর্তী নবিগণের সান্নিধ্য লাভ করেন এবং তাঁদের ইমাম হয়ে সালাত আদায় করেন। সেখান থেকে সাত আসমান অতিক্রম করে আল্লাহ তায়ালার দিদার লাভ করেন। তিনি আল্লাহর নিকট থেকে পাঁচ ওয়াক্ত সালাতের নির্দেশ পান। মিরাজ মহানবি (স)-এর জীবনে একটি তাৎপর্যপূর্ণ ঘটনা। এতে তিনি নতুন প্রেরণায় উজ্জীবিত হয়ে পূর্ণ উদ্যমে দীন প্রচার করতে থাকেন। এই সফরে তিনি জান্নাত-জাহান্নাম দর্শন করে অনেক বাস্তব অভিজ্ঞতা লাভ করেন।

Explanation:


Sub-Questions:

================================================================================
Question #26 (ID: 754823)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
বিদায় হজ কাকে বলে? বিদায় হজের ভাষণ থেকে শিক্ষা নিয়ে তুমি করো এমন কাজগুলো লেখো।

Options:


Correct Answer: 

Solution:
মহানবি (স) তাঁর জীবনের শেষ পর্যায়ে দশম হিজরিতে যে হজ পালন করেন, তাই বিদায় হজ নামে পরিচিত।
বিদায় হজের ভাষণ থেকে শিক্ষা নিয়ে আমি যে কাজগুলো করি তা হলো-
১. আমি সকল মুসলমানকে ভাইয়ের মতো মর্যাদা দেই।
২. অধীনস্তদের সাথে ভালো ব্যবহার করি, নিজে যা খাই, তাদেরও তা খাওয়াই।
৩. নারীদের যথাযথ মর্যাদা দেই এবং নারী ও পুরুষ উভয়ের অধিকার সম্পর্কে সচেতন থাকি।
৪. আমানতের খিয়ানত করি না, গুনাহ থেকে নিজেকে বিরত রাখার চেষ্টা করি।
৫. একজনের অপরাধে অন্যজনকে শাস্তি দেই না।
৬. আল্লাহ ও রাসুলের আদর্শ মেনে চলার চেষ্টা করি।

Explanation:


Sub-Questions:

================================================================================
Question #27 (ID: 754824)
--------------------------------------------------------------------------------
Type: বর্ণনামূলক প্রশ্ন | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পৃথিবীর আদি মানব কে? তাঁকে আল্লাহ কী আদেশ দিয়েছিলেন? আল্লাহর আদেশ অমান্য করায় তাঁর ও হযরত হাওয়া (আ)-এর কী পরিণতি হয়েছিলো? আল্লাহ তায়ালা তাঁকে কেনো ক্ষমা করেছিলেন?

Options:


Correct Answer: 

Solution:
পৃথিবীর আদি মানব হযরত আদম (আ)। তিনি মাটির তৈরি। আল্লাহ তায়ালা আদম (আ)-কে সৃষ্টি করে বেহেশতে রেখেছিলেন। তাঁকে বলা হলো, তুমি যা ইচ্ছা খেতে পারবে। নির্দিষ্ট একটি গাছ দেখিয়ে বলা হলো, এর কাছেও যাবে না। কিন্তু আদম (আ) এই নিষেধাজ্ঞা না মানার কারণে বেহেশত থেকে বিতাড়িত হলেন। এক্ষেত্রে, শয়তান ইবলিশ তাদের ধোঁকা দিয়ে সেই গাছের নিষিদ্ধ ফল খাওয়াতে সক্ষম হলো। আল্লাহর আদেশ অমান্য করায় আল্লাহ তাদের ওপর অসন্তুষ্ট হলেন। শাস্তিস্বরূপ আল্লাহ তাদের জান্নাত থেকে বের করে পৃথিবীতে নমিয়ে দিলেন। আদম (আ) দুনিয়াতে এসে নিজের ভুল বুঝতে পেরে আল্লাহর কাছে ক্ষমা চাইতে লাগলেন। তাঁর তওবা ও কান্নাকাটি দেখে আল্লাহ তায়ালা তাঁকে ক্ষমা করে দিলেন।

Explanation:


Sub-Questions:

