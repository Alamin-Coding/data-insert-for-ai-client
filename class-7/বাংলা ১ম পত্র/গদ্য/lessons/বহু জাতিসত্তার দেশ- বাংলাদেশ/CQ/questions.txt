================================================================================
Question #1 (ID: 697253)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাহার তার বন্ধু সঞ্জীবের সাথে একটি পার্বত্য অঞ্চলে বেড়াতে যায়। সেখানে গিয়ে সে জানতে পারে স্থানীয় লোকজন সবাই বৌদ্ধ ধর্মাবলম্বী, পিতৃতান্ত্রিক। তারা দেব-দেবীর পূজা করে এবং নববর্ষ এলে সাংগ্রাই উৎসব পালন করে। সেখানে কয়েকদিন থাকার পর তারা অন্যত্র বেড়াতে যায়। সেখানকার সমাজের প্রধান হলেন রাজা। গ্রামের প্রধান হলেন কারবারি। সেখানে পুরুষেরা ধুতি ও মহিলারা পিনন পরিধান করে থাকে। পুরুষেরা নিজেদের তৈরি সিলুম পরে। মেয়েরা খাদিকে ওড়না হিসেবে ব্যবহার করে।

Options:
ক. চাকমারা পহেলা বৈশাখকে কী বলে আখ্যায়িত করে?
খ. পঞ্চায়েতের ভূমিকা খুবই গুরুত্বপূর্ণ— কেন?
গ. উদ্দীপকের প্রথম স্থানটি 'বাংলাদেশের ক্ষুদ্র জাতিসত্তা' রচনার কোন জাতিসত্তাকে নির্দেশ করে? ব্যাখ্যা কর।
ঘ. শেষ স্থানটি বাংলাদেশের একটি ক্ষুদ্র জাতিসত্তার বৈশিষ্ট্যকে ধারণ করে। উদ্দীপক ও রচনার আলোকে বিশ্লেষণ কর।


Correct Answer: 

Solution:
কচাকমারা পহেলা বৈশাখকে 'গর্য্যাপর্য্যা' বলে আখ্যায়িত করে।খমণিপুরি সমাজের স্থিতিশীলতা বজায় রাখতে পঞ্চায়েতের গুরুত্ব প্রসঙ্গে কথাটি বলা হয়েছে।বাংলাদেশের ক্ষুদ্র জাতিগোষ্ঠীর মধ্যে মণিপুরি সম্প্রদায় অন্যতম। তারা যেখানেই বসতি স্থাপন করে সেখানেই কয়েকটি পরিবার মিলে গড়ে তোলে পাড়া। প্রতিটি পাড়াতেই থাকে দেবমন্দির ও মণ্ডপ— যাকে ঘিরে ঐ পাড়ার যাবতীয় কর্মকাণ্ড আবর্তিত হয়। মণিপুরি সমাজে আইনশৃঙ্খলা রক্ষায় পাড়া ও পায়েতের ভূমিকা খুবই গুরুত্বপূর্ণ।গউদ্দীপকের প্রথম স্থানটি 'বাংলাদেশের ক্ষুদ্র জাতিসত্তা' রচনার মারমা জাতিসত্তাকে নির্দেশ করে।আমাদের এই বাংলাদেশে বাঙালি ছাড়াও অনেক জাতিগোষ্ঠীর মানুষ বাস করে। এই ক্ষুদ্র জাতিগোষ্ঠীর প্রত্যেকটিরই রয়েছে স্বতন্ত্র পরিচয়, নিজস্ব সংস্কৃতি ও জীবনাচার।উদ্দীপকে বর্ণিত প্রথম স্থানে বসবাসরত জাতিগোষ্ঠী 'বাংলাদেশের ক্ষুদ্র জাতিসত্তা' রচনার মারমা জাতিসত্তাকে নির্দেশ করে। কারণ স্থানীয় লোকজন সবাই বৌদ্ধ ধর্মাবলম্বী এবং পিতৃতান্ত্রিক। দেবদেবীর পূজা এবং নববর্ষে সাংগ্রাই উৎসব পালন করে। ‘বাংলাদেশের ক্ষুদ্র জাতিসত্তা’ প্রবন্ধে উল্লেখিত মারমারা প্রাচীনকাল থেকেই বৌদ্ধ ধর্মাবলম্বী। তারা নববর্ষে সাংগ্রাই দেবীর পূজা করে। তাই বলা যায় যে, উদ্দীপকের জাতিগোষ্ঠীটি 'মারমা' জাতিসত্তাকেই নির্দেশ করে।ঘশেষ স্থানটি বাংলাদেশের একটি ক্ষুদ্র জাতিসত্তার বৈশিষ্ট্যকে ধারণ করে— মন্তব্যটি যথার্থ।বাংলাদেশের বৃহৎ জনগোষ্ঠী হচ্ছে বাঙালি জাতি। বাঙালি ছাড়াও এদেশে অনেক ক্ষুদ্র জাতিগোষ্ঠীর মানুষ বসবাস করে। তাদের সংস্কৃতি ও জীবনাচার আমাদের জাতীয় সংস্কৃতিকে সমৃদ্ধ করেছে।উদ্দীপকে বর্ণিত শেষ স্থানটি ক্ষুদ্র জাতিসত্তার বৈশিষ্ট্যকে ধারণ করেছে। তারা বাংলাদেশের পার্বত্য জেলাগুলোতে বাস করে। সেখানে সমাজের প্রধানকে রাজা বলা হয় আর গ্রামের প্রধান হলো কারবারি। সেখানকার পুরুষেরা ধুতি এবং মহিলারা পিনন পরিধান করে। ‘বাংলাদেশের ক্ষুদ্র জাতিসত্তা’ বর্ণনা অনুযায়ী এরা চাকমা জাতিগোষ্ঠীর মানুষ।উদ্দীপক ও আলোচ্য প্রবন্ধে বাংলাদেশের ক্ষুদ্র জাতিসত্তার একটি চাকমা জাতিসত্তার কথা প্রকাশ পেয়েছে। আলোচ্য প্রবন্ধে চাকমাদের যে বৈশিষ্ট্য বর্ণনা করা হয়েছে তাতে উপর্যুক্ত বিষয় ছাড়াও বলা হয়েছে, চাকমাদের প্রধান খাদ্য ভাত, মাছ, মাংস, শাকসবজি। বিজু উৎসব তাদের অন্যতম প্রধান উৎসব। তারা পহেলা বৈশাখকে 'গর্য্যাপর্য্যা' বলে আখ্যায়িত করে। লোকনৃত্যগীত হিসেবে 'জুমনাচ', 'বিজুনাচ' বেশ জনপ্রিয়।

Explanation:


Sub-Questions:

================================================================================
Question #2 (ID: 697257)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রধানত কৃষিকাজ করেই জীবন চালায় করিমগঞ্জের অধিবাসীরা। মেয়েরা শুধু ঘর সামলায়। পুরুষেরা মাঠে কাজ করে। সন্তান লালন-পালনে দিন কেটে যায় মেয়েদের।

Options:
ক. মারমারা কোন জনগোষ্ঠীর অন্তর্গত?
খ. ক্ষুদ্র জাতিসত্তা বলতে কী বোঝ?
গ. উদ্দীপকের সাথে গারো সমাজব্যবস্থার অমিল বর্ণনা কর।
ঘ. “উদ্দীপকটি 'বাংলাদেশের ক্ষুদ্র জাতিসত্তা' রচনার মূলভাবকে ধারণ করে না”— আলোচনা কর।


Correct Answer: 

Solution:
কমারমারা মঙ্গোলীয় জনগোষ্ঠীর অন্তর্গত।খক্ষুদ্র জাতিসত্তা বলতে বাংলাদেশের প্রধান জনগোষ্ঠী বাঙালির পাশাপাশি এদেশে বসবাসরত ভিন্ন জাতি, ভাষা ও সংস্কৃতির মানুষদের বোঝায়।বাংলাদেশ বাঙালিসহ বহু জাতি, গোষ্ঠী, ভাষা-সংস্কৃতির দেশ। এদেশে প্রধান জনগোষ্ঠী বাঙালির পাশাপাশি প্রায় অর্ধশত ক্ষুদ্র জাতিসত্তা রয়েছে। ঐসব জনগোষ্ঠীর ভিন্ন ভাষা ও নানা বর্ণের বিচিত্র সংস্কৃতি রয়েছে। পার্বত্য চট্টগ্রামের রাঙামাটি, খাগড়াছড়ি ও বান্দরবানের বিভিন্ন পাহাড়ি জনপদ ছাড়াও দেশের সমতল ভূমি, যেমন— কক্সবাজার, পটুয়াখালী, বরগুনা, ময়মনসিংহ, জামালপুর, টাঙ্গাইল, বগুড়া, রাজশাহী, পাবনা, দিনাজপুর ও সিলেট অঞ্চলে ক্ষুদ্র জাতিসত্তার মানুষ বসবাস করে। এসব জনগোষ্ঠী শত শত বছর ধরে এই ভূখণ্ডে বসবাস করছে। বাংলাদেশে যেসব ক্ষুদ্র জাতিসত্তার বাস তাদের মধ্যে চাকমা, মারমা, ত্রিপুরা, গারো, সাঁওতাল, মণিপুরি, হাজং, তঞ্চঙ্গ্যা, বম, কোচ, পাহাড়িয়া, রাজবংশী, মালো, ওরাও ইত্যাদি উল্লেখযোগ্য।গউদ্দীপকের সঙ্গে গারো সমাজব্যবস্থার যথেষ্ট অমিল পরিলক্ষিত হয়েছে।বাংলাদেশে বসবাসকারী জনসংখ্যার বৃহত্তম অংশ বাঙালি হলেও এদেশে কিছু ক্ষুদ্র জাতিগোষ্ঠীও রয়েছে। তাদের ভাষা, খাদ্যাভ্যাস, আচার-ব্যবহার, সামাজিক রীতিনীতি, সংস্কৃতি অনেকটাই আলাদা।উদ্দীপকের বর্ণনায় করিমগঞ্জের অধিবাসীদের জীবনচিত্র উঠে এসেছে। সেখানকার পুরুষরা মাঠে কাজ করে আর মেয়েরা ঘর সামলায়। সন্তান লালন-পালনে তাদের দিন কেটে যায়। ‘বাংলাদেশের ক্ষুদ্র জাতিসত্তা’ প্রবন্ধে আলোচিত গারো সমাজব্যবস্থার বর্ণনায় মাতৃতান্ত্রিক পরিবার প্রথার কথা বলা হয়েছে। গারো নারীরা পুরুষের সঙ্গে কাঁধে কাঁধ মিলিয়ে মাঠে কাজ করে। বিয়ের পর তারা স্বামীর গৃহে যায় না, স্বামীই তাদের গৃহে আগমন করে। মেয়েরা পরিবারের সম্পত্তির মালিক হয়। এসব দিক থেকেই উদ্দীপকের সঙ্গে গারো সমাজব্যবস্থার অমিল পরিলক্ষিত হয়।ঘউদ্দীপকটি 'বাংলাদেশের ক্ষুদ্র জাতিসত্তা' রচনার মূলভাবকে ধারণ করে না— মন্তব্যটি যথার্থ।বাংলাদেশে বাঙালি ছাড়াও অনেক ক্ষুদ্র জাতিগোষ্ঠীর মানুষ বাস করে। বাংলাদেশে বসবাসরত ক্ষুদ্র জাতিসত্তার মধ্যে চাকমা, গারো, মারমা, মণিপুরি, ত্রিপুরা, সাঁওতাল প্রভৃতি উল্লেখযোগ্য। এদের প্রত্যেকেরই রয়েছে আলাদা ভাষা, খাদ্যাভ্যাস, আচার-ব্যবহার, সামাজিক রীতিনীতি ও সংস্কৃতি।উদ্দীপকের বর্ণনায় করিমগঞ্জের অধিবাসীদের কথা বলা হয়েছে, যারা প্রধানত কৃষিকাজ করেই জীবন চালায়। মেয়েরা সংসার সামলায়, সন্তান লালন-পালন করে। আর পুরুষরা মাঠে কাজ করে। অন্যদিকে “বাংলাদেশের ক্ষুদ্র জাতিসত্তা” প্রবন্ধেও বাংলাদেশে বসবাসরত ক্ষুদ্র জাতিগোষ্ঠীর মানুষের বর্ণনা দেওয়া হয়েছে। চাকমা, গারো, মারমা, মণিপুরি, ত্রিপুরা ও সাঁওতালদের সম্পর্কে করা সংক্ষিপ্ত আলোচনা থেকে জানা যায়, এদের প্রত্যেকেরই রয়েছে স্বতন্ত্র পরিচয়, নিজস্ব সংস্কৃতি ও জীবনাচার। এদের সংস্কৃতি ও জীবনাচার আমাদের জাতীয় সংস্কৃতিকে সমৃদ্ধ করেছে, করেছে বৈচিত্র্যময় ও বর্ণিল।‘বাংলাদেশের ক্ষুদ্র জাতিসত্তা’ প্রবন্ধে বাংলাদেশে বসবাসরত বিভিন্ন ক্ষুদ্র জাতিসত্তার পরিচয় প্রদানের মাধ্যমে তাদের জাতীয়তাবোধের অভিন্নতার দিকটি স্পষ্ট হয়ে উঠেছে। দেশের সামগ্রিক উন্নয়নে ক্ষুদ্র জাতিগোষ্ঠীসমূহের গুরুত্বপূর্ণ অবদানের দিকটিও এখানে প্রতিফলিত হয়েছে। আর উদ্দীপকে বৈসাদৃশ্যপূর্ণভাবে এসেছে বাংলাদেশের একটি অঞ্চলের অধিবাসীদের কথা। এই দিক থেকে বলা যায়, উদ্দীপকটি 'বাংলাদেশের ক্ষুদ্র জাতিসত্তা' প্রবন্ধের মূলভাবকে ধারণ করে না। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 697262)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গাহি সাম্যের গান—

মানুষের চেয়ে বড় কিছু নাই, নহে কিছু মহীয়ান,

নাই দেশ-কাল-পাত্রের ভেদ, অভেদ ধর্মজাতি,

সব দেশে, সব কালে, ঘরে-ঘরে তিনি মানুষের জ্ঞাতি।

Options:
ক. মণিপুরি জাতির আদি নিবাস কোথায়?
খ. চাকমাদের বিয়ের অনুষ্ঠানের বর্ণনা দাও।
গ. উদ্দীপকে ‘বাংলাদেশের ক্ষুদ্র জাতিসত্তা’ প্রবন্ধের কোন দিকটি স্পষ্ট হয়ে উঠেছে? ব্যাখ্যা কর।
ঘ. “উদ্দীপকে এবং 'বাংলাদেশের ক্ষুদ্র জাতিসত্তা' প্রবন্ধে মানুষের পরিচয় মানুষ হিসেবেই উপস্থাপিত হয়েছে।” — মন্তব্যটি বিশ্লেষণ কর।


Correct Answer: 

Solution:
কমণিপুরি জাতির আদি নিবাস ভারতের মণিপুর রাজ্যে।খক্ষুদ্র জনগোষ্ঠী চাকমাদের বিয়েতে নানা অনুষ্ঠান পালন করা হয়।বাংলাদেশে বিভিন্ন ক্ষুদ্র জাতিসত্তার মাঝে চাকমা অন্যতম। এদের সমাজজীবনে নানা ধরনের অনুষ্ঠান হয়ে থাকে। বিয়ের সময় ছেলের অভিভাবককে ঘটকসহ কমপক্ষে তিনবার কনের বাড়িতে আসা-যাওয়া করতে হয়। প্রতিবার চুয়ানি, পান-সুপারি ও পিঠা নিয়ে যেতে হয়।গউদ্দীপকে ‘বাংলাদেশের ক্ষুদ্র জাতিসত্তা’ প্রবন্ধের ভ্রাতৃত্ববোধের দিকটি স্পষ্ট হয়ে উঠেছে।মানুষ সামাজিক জীব। ক্ষুদ্র জাতিগোষ্ঠীর সঙ্গেও বাঙালি জাতির সামাজিক বন্ধন রয়েছে। সমাজ ও পরিবার গঠনের দিক থেকে পার্থক্য থাকলেও জাতীয় চেতনায় তাদের সঙ্গে পার্থক্য নেই।উদ্দীপকে মানুষের সাম্যবাদ ও ভ্রাতৃত্ববোধের বিষয়টি প্রকাশ পেয়েছে। পৃথিবীতে অনেক ধর্ম, বর্ণ, উপাসনালয় থাকতে পারে কিন্তু মানুষের মানুষ পরিচয়ই সবচেয়ে বড়। 'বাংলাদেশের ক্ষুদ্র জাতিসত্তা' প্রবন্ধে বিভিন্ন সম্প্রদায় বা ক্ষুদ্র ক্ষুদ্র জনগোষ্ঠীর পরিচয় পাওয়া যায়। তাদের ধর্ম, ভাষা, সংস্কৃতি আলাদা তবে জাতীয়তাবোধে সবাই এক। তাদের সম্মিলিত প্রচেষ্টাই বাংলাদেশকে করেছে সমৃদ্ধ। সবার মাঝে ভ্রাতৃত্ববোধের বিষয়টি থাকার কারণে বাংলাদেশ আজ গর্বিত। তাই বলা যায় যে, ‘বাংলাদেশের ক্ষুদ্র জাতিসত্তা’ প্রবন্ধের ভ্রাতৃত্ববোধের দিকটি উদ্দীপকে স্পষ্ট হয়ে উঠেছে।ঘ“উদ্দীপক এবং 'বাংলাদেশের ক্ষুদ্র জাতিসত্তা' প্রবন্ধে মানুষের পরিচয় মানুষ হিসেবেই উপস্থাপিত হয়েছে।” — মন্তব্যটি যথার্থ।মানুষের বিবেক থাকায় তারা অন্যসব প্রাণী থেকে আলাদা। মানুষ ভালো-মন্দ বিচার করতে পারে এবং ভালো-মন্দ কাজের পার্থক্য নির্ণয় করতে পারে। মানুষকে মানুষ হিসেবে শ্রদ্ধা প্রদর্শন করতে পারলে মনুষ্যত্বের প্রকৃত দিকটি ফুটে ওঠে।উদ্দীপকে বর্ণিত হয়েছে সাম্যবাদের কথা। ধর্ম, বর্ণ, গোত্র, উঁচু-নিচু মানুষের মাঝে পার্থক্য তৈরি করে। কিন্তু কবির কাছে সব মানুষ সমান। তিনি মানুষকে সব কিছুর ওপরে স্থান দিয়েছেন। 'বাংলাদেশের ক্ষুদ্র জাতিসত্তা' প্রবন্ধে বিভিন্ন ক্ষুদ্র জাতির পরিচয় পাওয়া যায়। চাকমা, গারো, মণিপুরি ইত্যাদি সবাই নিজেদের মতো জীবনযাপন করে। কিন্তু সবার মাঝে ঐক্য, সম্প্রীতি ও ভালোবাসা আছে, আছে জাতীয়তার ঐক্য।উদ্দীপকে স্পষ্ট হয়ে উঠেছে মানুষের শ্রেষ্ঠ পরিচয় সে মানুষ। এখানে কোনো ধর্ম, বর্ণ, গোত্রের পার্থক্য থাকবে না। 'বাংলাদেশের ক্ষুদ্র জাতিসত্তা' প্রবন্ধে বাঙালি জাতি ও বিভিন্ন ক্ষুদ্র জাতিসত্তার মাঝে ভ্রাতৃত্ববোধ, সহানুভূতি ও সম্মানের দিকটি রয়েছে। তাই বলা যায় যে, প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 697268)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলাদেশের সংখ্যাগরিষ্ঠ মানুষ বাঙালি হলেও তাদের ছাড়া আরও লোকজন আছে— চাকমা, গারো, মারমা, রাখাইন, সাঁওতাল, ত্রিপুরা, মুরং, তংচঙ্গা ইত্যাদি। এদের ভাষা এদের নিজেদের। দৈনন্দিন জীবনযাপন, আনন্দ-উৎসব তাদের নিজেদের। একই দেশ, অথচ কত বৈচিত্র্য। এটাই বাংলাদেশের গৌরব। আমরা যারা এই দেশে বাস করি, তাদের সবার গৌরব।

Options:
ক. মারমারা প্রাচীনকাল থেকেই কোন ধর্মাবলম্বী?
খ. সাঁওতালদের 'সাঁওতাল বিদ্রোহ' ও 'নাচোল কৃষক বিদ্রোহ' ইতিহাসে বিশেষভাবে স্মরণীয় হয়ে আছে কেন?
গ. উদ্দীপকে প্রতিফলিত দিকটি 'বাংলাদেশের ক্ষুদ্র জাতিসত্তা' প্রবন্ধের সঙ্গে কীভাবে সাদৃশ্যপূর্ণ? ব্যাখ্যা কর।
ঘ. “উদ্দীপকটি 'বাংলাদেশের ক্ষুদ্র জাতিসত্তা' প্রবন্ধের সঙ্গে সাদৃশ্যপূর্ণ হলেও প্রবন্ধে রয়েছে বৈচিত্র্যময় উদাহরণ ও বক্তব্যের বিশাল বিস্তৃতি।” — যুক্তিসহ ব্যাখ্যা কর।


Correct Answer: 

Solution:
কমারমারা প্রাচীনকাল থেকেই বৌদ্ধ ধর্মাবলম্বী।খব্রিটিশবিরোধী আন্দোলনে সাঁওতালদের সংগ্রামী ভূমিকার কারণে 'সাঁওতাল বিদ্রোহ' ও 'নাচোল কৃষক বিদ্রোহ' ইতিহাসে বিশেষভাবে স্মরণীয় হয়ে আছে।সাঁওতালরা প্রধান জীবিকা কৃষির পাশাপাশি শ্রমিক হিসেবেও বিভিন্ন জায়গায় কাজ করে। নিজেদের অধিকার আদায়ের জন্য তারা সংগ্রামী ভূমিকায় অবতীর্ণ হয়। বিশেষ করে ব্রিটিশদের শোষণ, নিপীড়ন ও অত্যাচারের বিরুদ্ধে তারা সংগ্রামী ভূমিকা পালন করে। তাদের এই আন্দোলনের ধারাবাহিকতায় সংঘটিত 'সাঁওতাল বিদ্রোহ' ও 'নাচোল কৃষক বিদ্রোহ' ইতিহাসে বিশেষভাবে স্মরণীয় হয়ে আছে।গউদ্দীপকে প্রতিফলিত দিকটি বাংলাদেশের ক্ষুদ্র জাতিসত্তার মানুষের কথা বলার দিক থেকে 'বাংলাদেশের ক্ষুদ্র জাতিসত্তা' প্রবন্ধের সঙ্গে সাদৃশ্যপূর্ণ।ক্ষুদ্র জাতিসত্তার মানুষ বাংলাদেশে বসবাস করলেও তাদের ভাষা, খাদ্যাভ্যাস, আচার-ব্যবহার, সামাজিক রীতিনীতি ও সংস্কৃতিতে অনেক পার্থক্য পরিলক্ষিত হয়। এতকিছুতে পার্থক্য থাকা সত্ত্বেও তারা বাংলাদেশের গুরুত্বপূর্ণ অংশ।উদ্দীপকে বাংলাদেশে বসবাসরত ক্ষুদ্র জাতিসত্তার দিকটি প্রতিফলিত হয়েছে। এদেশে বাঙালি ছাড়াও চাকমা, গারো, মারমা, ত্রিপুরা ইত্যাদি ক্ষুদ্র জাতিসত্তার মানুষ বসবাস করে। এদের ভাষা, জীবনযাপন, আনন্দ-উৎসবে বৈচিত্র্য দেখা যায়। এরা বাংলাদেশের মানুষ; আমরা যারা এ দেশে বাস করি তাদের সবার গৌরব। 'বাংলাদেশের ক্ষুদ্র জাতিসত্তা' প্রবন্ধেও বিভিন্ন ক্ষুদ্র ক্ষুদ্র জনগোষ্ঠীর সংক্ষিপ্ত পরিচয় রয়েছে। এদের রয়েছে স্বতন্ত্র পরিচয়, নিজস্ব সংস্কৃতি ও জীবনাচার। দেশের সামগ্রিক উন্নয়নে অবদান রাখায় তারা আজ জাতীয় মূলধারারই অংশ। উদ্দীপকে প্রতিফলিত দিকটি আলোচ্য প্রবন্ধের সঙ্গে এভাবেই সাদৃশ্যপূর্ণ।ঘ“উদ্দীপকটি 'বাংলাদেশের ক্ষুদ্র জাতিসত্তা' প্রবন্ধের সঙ্গে সাদৃশ্যপূর্ণ হলেও প্রবন্ধে রয়েছে বৈচিত্র্যময় উদাহরণ ও বক্তব্যের বিশাল বিস্তৃতি।” — মন্তব্যটি যথার্থ।বাংলাদেশের সংস্কৃতির সমৃদ্ধিতে ক্ষুদ্র জাতিসত্তার মানুষের ভূমিকা রয়েছে, যা দেশের সামগ্রিক উন্নয়নে গুরুত্বপূর্ণ অবদান রেখেছে। আর এ কারণেই বাংলাদেশের বসবাসরত ক্ষুদ্র জাতিসত্তার মানুষদের প্রতি সমানভাবে সম্মান প্রদর্শন করতে হবে।উদ্দীপকটিতে বাংলাদেশে বসবাসরত ক্ষুদ্র জাতিসত্তার মানুষদের কথা বলা হয়েছে। ভিন্ন ভিন্ন জাতিগোষ্ঠীর এসব সম্প্রদায়ের রয়েছে নিজস্ব ভাষা। তাদের জীবনযাত্রা ও সংস্কৃতিও অনেক বৈচিত্র্যময়। বাংলাদেশে সব ক্ষুদ্র জাতিসত্তার মানুষ একসঙ্গে বসবাস করে যা আমাদের সবার গৌরব। উদ্দীপকের প্রতিফলিত ক্ষুদ্র জাতিসত্তার মানুষদের কথা 'বাংলাদেশের ক্ষুদ্র জাতিসত্তা' প্রবন্ধে আরও বিস্তারিত ও বৈচিত্র্যময় উদাহরণের মাধ্যমে প্রকাশিত হয়েছে।বাংলাদেশে বসবাসরত ক্ষুদ্র জাতিসত্তার মানুষের জীবন ও সংস্কৃতির পরিচয় উপস্থাপন করতে গিয়ে প্রবন্ধে উঠে এসেছে নানা বিচিত্র বিষয়। তাদের ভাষা, ধর্মীয় কর্মকাণ্ড, উৎসব, নববর্ষ উদ্‌যাপন, সামাজিক ব্যবস্থা বাংলাদেশের জাতীয় সংস্কৃতিকে সমৃদ্ধ করেছে।

Explanation:


Sub-Questions:

