================================================================================
Question #1 (ID: 697002)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সপ্তম শ্রেণির শিক্ষার্থী প্রিয়তি বাবা-মায়ের সঙ্গে প্রথমবারের মতো ঢাকায় বেড়াতে এসেছে। একুশে ফেব্রুয়ারিতে বাবা-মা ওকে নিয়ে যায় কেন্দ্রীয় শহিদ মিনারে। বাবা-মায়ের সাথে সেও ফুল দিয়ে শহিদদের প্রতি শ্রদ্ধা জানায়। বাবার কাছে ভাষাশহিদদের আত্মত্যাগের কথা শুনে গর্বে মনটা ভরে ওঠে প্রিয়তির।

Options:
ক. ১৯৭১ সালে কাজল মামা কোথায় পড়ত?
খ. যুদ্ধ আর মুক্তিযুদ্ধের মধ্যে অনেক তফাৎ - উক্তিটি বুঝিয়ে লেখ।
গ. অন্তু ও প্রিয়তির মনোভাব কোন দিক থেকে সাদৃশ্যপূর্ণ— ব্যাখ্যা কর।
ঘ. “উদ্দীপকে প্রতিফলিত দিকটি ‘পিতৃপুরুষের গল্প' গল্পের সম্পূর্ণ ভাবকে ধারণ করে না”— উক্তিটির যথার্থতা মূল্যায়ন কর।


Correct Answer: 

Solution:
ক১৯৭১ সালে কাজল মামা ঢাকা বিশ্ববিদ্যালয়ে পড়ত।খযুদ্ধ আর মুক্তিযুদ্ধ দুটো শব্দ কাছাকাছি হলেও এদের মধ্যে অনেক তফাৎ রয়েছে।যুদ্ধ সংঘটিত হয় রাজায় রাজায়, এক দেশের বিরুদ্ধে অন্য দেশের। মানুষের লোভ-লালসাই এখানে মুখ্য। কিন্তু মুক্তিযুদ্ধ হয় স্বাধীনতার জন্য, একটি জাতি হিসেবে বেঁচে থাকার জন্য। সব অন্যায়-অত্যাচার আর শৃঙ্খল থেকে মুক্ত হওয়ার জন্য মুক্তিযুদ্ধ হয়। এখানেই যুদ্ধ আর মুক্তিযুদ্ধের পার্থক্য।গঅন্তু ও প্রিয়তির মনোভাব শহিদদের প্রতি শ্রদ্ধাবোধের দিক থেকে সাদৃশ্যপূর্ণ।দেশের জন্য যারা প্রাণ উৎসর্গ করেন তাঁরা মহান। দেশ, দেশের মানুষ তাঁদের ঋণ কখনো শোধ করতে পারে না। আজীবন মানুষ তাঁদের শ্রদ্ধাভরে স্মরণ করে। 'পিতৃপুরুষের গল্প' গল্পটিতে অন্তুর মধ্যে শহিদদের প্রতি শ্রদ্ধাবোধের বিষয়টির প্রতিফলন ঘটেছে। মুক্তিযুদ্ধ ও ভাষা আন্দোলন বাংলার গর্ব, বাঙালির গর্ব। শহিদদের আত্মত্যাগে অর্জিত হয়েছে ভাষার অধিকার, জন্ম হয়েছে একটি স্বাধীন দেশের। অন্তু এ সত্যকে হৃদয়ে ধারণ করেই মামার কাছে যুদ্ধের গল্প শুনতে চায়; শহিদ মিনারে গিয়ে ভাষাশহিদদের স্মৃতির প্রতি শ্রদ্ধা জানায়। উদ্দীপকের প্রিয়তিও অন্তুর মতো শহিদদের প্রতি শ্রদ্ধাশীল। তাই সে একুশে ফেব্রুয়ারিতে শহিদ মিনারে ফুল দিয়ে শ্রদ্ধা জানায়। ভাষাশহিদদের কথা শুনে গর্বে তার মনটা ভরে ওঠে।ঘ“উদ্দীপকে প্রতিফলিত দিকটি ‘পিতৃপুরুষের গল্প' গল্পের সম্পূর্ণ ভাবকে ধারণ করে না”— মন্তব্যটি যথার্থ।স্বাধীন-সার্বভৌম বাংলাদেশের রয়েছে এক সুদীর্ঘ রক্তাক্ত ইতিহাস। ১৯৫২ সালে মাতৃভাষার অধিকার আদায়ের জন্য বাঙালি আত্মোৎসর্গ করে বাংলা ভাষাকে আপন মর্যাদায় অধিষ্ঠিত করেছে। ১৯৭১ সালে দীর্ঘ নয় মাস রক্তক্ষয়ী যুদ্ধের পর বীর মুক্তিযোদ্ধারা ছিনিয়ে এনেছেন স্বাধীনতা। 'পিতৃপুরুষের গল্প' গল্পটিতে বাংলার গৌরবোজ্জ্বল ইতিহাসের কথা তুলে ধরা হয়েছে। ১৯৫২ সালের ভাষা আন্দোলন, ১৯৭১ সালের মুক্তিযুদ্ধের ভয়াবহ দিনগুলো কাজল মামার বর্ণনায় উজ্জ্বল হয়ে উঠেছে। সেই সঙ্গে বর্তমান প্রজন্মের কিশোর অন্তুর বাংলার ইতিহাস ও ঐতিহ্যের প্রতি শ্রদ্ধাবোধও মূর্ত হয়ে উঠেছে গল্পটিতে। অন্যদিকে উদ্দীপকে ভাষাশহিদদের প্রতি প্রিয়তির শ্রদ্ধাবোধের বিষয়টি ফুটে উঠেছে মাত্র। ভাষাশহিদদের আত্মত্যাগের কথা শুনে গর্বে তার মন ভরে ওঠে।উদ্দীপক এবং ‘পিতৃপুরুষের গল্প' গল্পটিতে বাংলার সংগ্রামের প্রতি তরুণ প্রজন্মের শ্রদ্ধাবোধ মূর্ত হয়ে উঠেছে। তবে আলোচ্য গল্পে বাংলার বিভিন্ন ঐতিহাসিক বিবরণও লেখক তুলে ধরেছেন। বর্ণনা করেছেন ঢাকা শহরের নামের ইতিহাস, স্থানের ইতিহাস। এ বিষয়গুলো উদ্দীপকে ফুটে ওঠেনি। এ কারণেই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 696942)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
২১শে ফেব্রুয়ারি সকাল থেকে ঢাকা এবং অন্যান্য স্থানে সাফল্যের সঙ্গে ছাত্রছাত্রীরা ধর্মঘট পালন করে এবং সকাল দশটার পর গাজিউল হকের সভাপতিত্বে বিশ্ববিদ্যালয় আমতলায় এক বিরাট ছাত্রসভা অনুষ্ঠিত হয়। সভায় শামসুল হক কেন্দ্রীয় রাষ্ট্রভাষা কর্মপরিষদের সিদ্ধান্ত জানান। কিন্তু সংগ্রামী ছাত্রছাত্রীরা সেই সিদ্ধান্ত মেনে নিতে অস্বীকৃতি জানায়। আবদুস সামাদের প্রস্তাবমতো ছাত্রছাত্রীরা দশজনের অসংখ্য দলে বিভক্ত হয়ে শৃঙ্খলার সঙ্গে ১৪৪ ধারা ভঙ্গ করার সিদ্ধান্ত গ্রহণ করে। [তথ্যসূত্র : অমর একুশে— রফিকুল ইসলাম]

Options:
ক. আমাদের জাতির প্রথম শহিদ কারা?
খ. ‘অথচ কত কাহিনি আছে বাঙালি জাতির’- ব্যাখ্যা কর।
গ. উদ্দীপকের সঙ্গে 'পিতৃপুরুষের গল্প' গল্পের কোন দিকটির মিল রয়েছে?
ঘ. “উদ্দীপক ও ‘পিতৃপুরুষের গল্প' গল্পটি আমাদের দেশ ও জাতির ইতিহাস সম্পর্কে ধারণা দেয়”— মন্তব্যটি বিশ্লেষণ কর।


Correct Answer: 

Solution:
কআমাদের জাতির প্রথম শহিদ হলেন তাঁরা, যাঁরা ভাষার জন্য ১৯৫২ সালের একুশে ফেব্রুয়ারি শহিদ হয়েছেন।খবাঙালি জাতির ইতিহাস সম্পর্কে জেনে অন্তু আলোচ্য মন্তব্যটি করে।বাঙালি জাতির রয়েছে লড়াই ও সংগ্রামের অনেক ইতিহাস। কিন্তু অনেকেই এই ইতিহাস সম্পর্কে জানে না। গল্পের অন্তু বাংলাদেশ ও বাঙালির ইতিহাস সম্পর্কে জানার ইচ্ছা প্রকাশ করে তার মামার কাছে। তার মামা তাকে প্রথমে ঢাকার পুরনো ইতিহাস সম্পর্কে জানান। পরে একে একে ভাষা আন্দোলনের পটভূমি ও সেই সময়কার ইতিহাস এবং মুক্তিযুদ্ধ সম্পর্কে জানান। মামার কাছ থেকে এত কিছু জানার পরে অন্তু ভীষণ অবাক হয়। কারণ বাঙালি জাতির কত ইতিহাস রয়েছে যা এখনও তার অজানা। সে এর আগে কারও কাছ থেকে এমন নিখুঁতভাবে শোনেনি। তাই অন্তু আলোচ্য মন্তব্যটি করেছে।গউদ্দীপকের সঙ্গে 'পিতৃপুরুষের গল্প' গল্পের ভাষা আন্দোলনের ইতিহাসের দিকটির মিল রয়েছে।মাতৃভাষা বাংলাকে রক্ষা করার জন্য আমাদের দেশের দামাল ছেলেরা নিজেদের রক্তে রঞ্জিত করেছিলেন রাজপথ। তাঁদের জীবনের বিনিময়েই আমরা পেয়েছি আমাদের আজকের বাংলা ভাষাকে। তাঁরা আমাদের জাতীয় জীবনে অত্যন্ত শ্রদ্ধেয় ও স্মরণীয় হয়ে আছেন। উদ্দীপকে ১৯৫২ সালের ২১শে ফেব্রুয়ারির ভাষা আন্দোলনের পটভূমি ফুটে উঠেছে। সেদিন সকালে ছাত্রছাত্রীরা ধর্মঘট পালন করেন। ছাত্রছাত্রীরা ১৪৪ ধারা ভঙ্গ করে আন্দোলনকে সোচ্চার করার চেষ্টা করেন। মূলত সেদিন ছাত্রছাত্রীদের ভাষার দাবিতে জোরালো আন্দোলনের একটি খণ্ডচিত্র ফুটে উঠেছে উদ্দীপকে। 'পিতৃপুরুষের গল্প' গল্পে কাজল মামা শহিদ মিনারের সামনে গিয়ে ২১শে ফেব্রুয়ারির মাহাত্ম্য, পটভূমি ও বাঙালির জাতীয় জীবনে ২১শে ফেব্রুয়ারির গুরুত্ব উপস্থাপন করেন। কাজল মামার কথায় প্রকাশ পায় ২১শে ফেব্রুয়ারিতে আমাদের ভাষাশহিদদের অবদানের কথা। উদ্দীপকে একুশে ফেব্রুয়ারির ভাষা আন্দোলনের দিকটি প্রকাশ পেয়েছে। গল্পে একুশে ফেব্রুয়ারির স্মৃতিচারণের অন্তরালে প্রকাশ পেয়েছে এর ইতিহাস ও মাহাত্ম্য। তাই বলা যায়, উদ্দীপকের সঙ্গে 'পিতৃপুরুষের গল্প' গল্পের ভাষা আন্দোলনের ইতিহাসের দিকটির মিল রয়েছে।ঘ“উদ্দীপক ও ‘পিতৃপুরুষের গল্প' গল্পটি আমাদের দেশ ও জাতির ইতিহাস সম্পর্কে ধারণা দেয়”— মন্তব্যটি যথার্থ।প্রতিটি জাতির রয়েছে আলাদা আলাদা ইতিহাস। কোনো জাতি নিজেদের পরিচয় জানতে চাইলে তারা ইতিহাস অনুসন্ধান করে তা জানতে পারে। যে জাতি নিজেদের ইতিহাস জানে না, সেই জাতি অন্ধ। সেই জাতি নিজেরাই নিজেদেরকে চেনে না। উদ্দীপকে মহান একুশে ফেব্রুয়ারির ইতিহাস ব্যক্ত হয়েছে। আন্দোলনের সময় ছাত্রছাত্রীদের বিভিন্ন কর্মসূচি ও পদক্ষেপ আমাদের সেই সময়কার পরিস্থিতি সম্পর্কে ধারণা দেয়। উদ্দীপকের বিবরণের মধ্য দিয়ে আমরা ১৯৫২ সালের ২১শে ফেব্রুয়ারির ভাষা আন্দোলন সম্পর্কে জানতে পারি, যা আমাদের জাতীয় জীবনের একটি ঐতিহাসিক অধ্যায়। 'পিতৃপুরুষের গল্প' গল্পে কাজল মামা ও অন্তুর কথোপকথনের মধ্য দিয়ে আমাদের দেশের নানান ইতিহাস ফুটে উঠেছে। ঢাকা শহরের বিভিন্ন স্থানের নামকরণ, ২১শে ফেব্রুয়ারির গুরুত্ব ও ইতিহাস, মুক্তিযুদ্ধ ও বাংলাদেশের অনেক তথ্য ব্যক্ত হয়েছে গল্পটিতে, যেগুলো আমাদের দেশ ও জাতির ইতিহাস। উদ্দীপকের বিবরণের মধ্য দিয়ে ২১শে ফেব্রুয়ারির সময়কার অনেক তথ্য জানা যায়, যা আমাদের ইতিহাস। 'পিতৃপুরুষের গল্প' গল্পে আমাদের জাতির ইতিহাস সম্পর্কে নানান বিষয় উপস্থাপন করতে দেখা যায় কাজল মামাকে। তাই বলা যায়, উদ্দীপক এবং 'পিতৃপুরুষের গল্প' গল্পটি আমাদের দেশ ও জাতির ইতিহাস সম্পর্কে ধারণা দেয়।

Explanation:


Sub-Questions:

================================================================================
Question #3 (ID: 696937)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অনেক ঐতিহাসিকের মতে, মোগল সম্রাট জাহাঙ্গীর ১৬১০ খ্রিস্টাব্দে ঢাকাকে সুবাহ্ বাংলার রাজধানী হিসেবে ঘোষণা করেন। তখন সুবাদার ইসলাম খান আনন্দের বহিঃপ্রকাশস্বরূপ শহরে ঢাক বাজানোর নির্দেশ দেন। এই ঢাক বাজানোর কাহিনি লোকমুখে কিংবদন্তির রূপ নেয় এবং তা থেকেই এ শহরের নাম ঢাকা হয়ে যায়।

Options:
ক. কার নাম অনুসারে ঢাকার নাম হয়েছিল জাহাঙ্গীরনগর?
খ. “পুরনো দিনের ওপরই তো বর্তমানের দিন-রাত গড়ে ওঠে।” — ব্যাখ্যা কর।
গ. ‘পিতৃপুরুষের গল্প’ গল্পের কোন দিকটি উদ্দীপকে প্রতিফলিত হয়েছে? ব্যাখ্যা কর।
ঘ. “বাংলার অতীত ইতিহাসের খণ্ডচিত্রই উদ্দীপকে প্রকাশমান।” — মূল্যায়ন কর।


Correct Answer: 

Solution:
কমোগল বাদশা জাহাঙ্গীরের নাম অনুসারে ঢাকার নাম হয়েছিল জাহাঙ্গীরনগর।খপ্রশ্নোক্ত উক্তিটির মাধ্যমে অতীতের ভিত্তিতে বর্তমান গড়ে ওঠার বিষয়টি বোঝানো হয়েছে।যা কিছু গত হয়েছে তা-ই অতীত, পুরনো। অতীত ইতিহাস, অতীতের অর্জনই বর্তমানের ভিত্তি। অতীত না থাকলে বর্তমান গড়ে উঠত না। কারণ অতীতকে জেনে, অতীত থেকে শিক্ষা নিয়ে, অতীতের অভিজ্ঞতাকে কাজে লাগিয়েই বর্তমানের দিনগুলো নির্মিত হয়।গপিতৃপুরুষের গল্প' গল্পের ঢাকার নামকরণের প্রাচীন ইতিহাসের দিকটি উদ্দীপকে প্রতিফলিত হয়েছে।বাংলাদেশের রাজধানী ঢাকার রয়েছে এক সমৃদ্ধ ইতিহাস। ঢাকার নামকরণের ইতিহাস নিয়েও মতভেদ রয়েছে। মোগল আমলে এটি ছিল সুবাহ বাংলার রাজধানী। উদ্দীপকে আমরা ঢাকার নামকরণের ইতিহাস সম্পর্কে জানতে পারি। মোগল সম্রাট জাহাঙ্গীর ঢাকাকে সুবাহ বাংলার রাজধানী ঘোষণা করলে সুবাদার ইসলাম খান ঢাক বাজানোর নির্দেশ দেন। এই ঢাক বাজানো লোকমুখে কিংবদন্তির রূপ নেয়, যা থেকে নাম হয়েছে ঢাকা। অন্যদিকে ‘পিতৃপুরুষের গল্প’ গল্পে ঢাকার পূর্ব নাম জাহাঙ্গীরনগর হওয়ার কথা বলা হয়েছে। তথ্যগত ভিন্নতা থাকলেও উভয় জায়গায় ঢাকার নামকরণের ইতিহাস প্রকাশ পেয়েছে।ঘ“বাংলার অতীত ইতিহাসের খণ্ডচিত্রই উদ্দীপকে প্রকাশমান।” — মন্তব্যটি যথার্থ।বাংলাদেশের রয়েছে সুদীর্ঘ, সমৃদ্ধ এক ইতিহাস। বাঙালি হিসেবে প্রত্যেকেরই উচিত সে ইতিহাস গভীরভাবে জানা। বাংলার রাজধানী ঢাকা ছিল অতীতে সমৃদ্ধ এক নগরী। ‘পিতৃপুরুষের গল্প’ গল্পটিতে লেখক কাজল মামার মুখ দিয়ে বলিয়েছেন ঢাকার প্রাচীন ইতিহাস। মোগল বাদশা জাহাঙ্গীরের নামে ঢাকার নাম হয়েছিল জাহাঙ্গীরনগর। অন্যদিকে উদ্দীপকে আমরা ঢাকা শহরের নাম সংক্রান্ত একটি বিষয়ের পরিচয় পাই। অনেক ঐতিহাসিক মনে করেন, ঢাক বাজানোর কিংবদন্তি থেকে ঢাকা নামটি এসেছে।‘পিতৃপুরুষের গল্প’ গল্পে ঢাকার নামকরণ সংক্রান্ত একটি বিষয় উপস্থাপিত হলেও এর মূল বিষয় বাঙালি জাতির ইতিহাসের কথা। এখানে আছে ভাষা আন্দোলন, মুক্তিযুদ্ধের কথা; আছে বাঙালির ত্যাগ স্বীকারের কথা। কিন্তু এ বিষয়গুলো উদ্দীপকে অনুপস্থিত বলে তা বাংলার ইতিহাসের খণ্ডচিত্র। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 696934)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ঘরহীন ওরা ঘুম নেই চোখে, যুদ্ধে ছিন্ন ঘর বাড়ি দেশ,

মাথার ভিতরে বোমারু বিমান, এই কালোরাত কবে হবে শেষ ।

শত শত মুখ হয়ে একাত্তর যশোর রোড যে কত কথা বলে

এত মরা মুখ আধমরা পায়ে পূর্ব বাংলা কলকাতা চলে।

Options:
ক. কাজল মামা কত সালে ঢাকা ছেড়ে গ্রামে চলে আসেন?
খ. “একাত্তর সালে আমরা মুক্তিযুদ্ধ করেছিলাম- সাধারণ যুদ্ধ নয়।”– ব্যাখ্যা কর।
গ. উদ্দীপকটি ‘পিতৃপুরুষের গল্প’ গল্পের কোন দিকটিকে তুলে ধরে? ব্যাখ্যা কর।
ঘ. “উদ্দীপকের ঘটনার সামগ্রিক বর্ণনা 'পিতৃপুরুষের গল্প' গল্পটিতে ফুটে ওঠেনি।”– মূল্যায়ন কর।


Correct Answer: 

Solution:
ককাজল মামা ১৯৭১ সালে ঢাকা ছেড়ে গ্রামে চলে আসেন।খ“একাত্তর সালে আমরা মুক্তিযুদ্ধ করেছিলাম— সাধারণ যুদ্ধ নয়”— কথাটি মুক্তিযোদ্ধা কাজল মামা বলেন।যুদ্ধ আর মুক্তিযুদ্ধ এক নয়। যুদ্ধ হয় ক্ষমতার দ্বন্দ্ব থেকে, মানুষের লোভ-লালসা থেকে। কিন্তু মুক্তিযুদ্ধ হয় স্বাধীনতার জন্য, অন্যায়-অত্যাচার থেকে মুক্তির জন্য। ১৯৭১ সালে বাঙালি জাতি পাকিস্তানি শাসকদের শোষণ, অত্যাচার থেকে মুক্তির জন্য, বাংলার স্বাধীনতার জন্য যুদ্ধ করেছিল। একাত্তর সালে আমরা মুক্তির জন্য লড়েছিলাম। তাই কাজল মামা অন্তুকে বলেন, “একাত্তর সালে আমরা মুক্তিযুদ্ধ করেছিলাম— সাধারণ যুদ্ধ নয়।”গউদ্দীপকটি 'পিতৃপুরুষের গল্প' গল্পের মুক্তিযুদ্ধের দিকটিকে তুলে ধরে।১৯৭১ সালে পাকিস্তানি হানাদার বাহিনী এদেশের নিরীহ মানুষের ওপর আক্রমণ চালায়। তাদের অত্যাচার আর নির্যাতনের হাত থেকে বাঁচতে এবং পরাধীনতা থেকে মুক্তি পেতে যুদ্ধে ঝাঁপিয়ে পড়ে বাংলার মানুষ। পুরো বাংলাদেশ পরিণত হয় যেন এক ধ্বংসস্তূপে।'পিতৃপুরুষের গল্প' গল্পটিতে ১৯৭১ সালের মুক্তিযুদ্ধে পাকিস্তানি হানাদার বাহিনীর নির্মমতার চিত্র পাওয়া যায়। পাকিস্তানি সামরিক শাসকরা বাংলার মানুষকে গোলাম করে রাখতে চেয়েছিল। কিন্তু প্রতিবাদী মানুষরা তা মেনে না নিয়ে এর বিরুদ্ধে প্রতিবাদ করেছিল। ফলে তাদের নির্বিচারে হত্যা করা হয়। উদ্দীপকেও আমরা ১৯৭১ সালে পাকিস্তানি হানাদার বাহিনীর এই নির্মমতার পরিচয় পাই। মানুষের ঘরবাড়ি, জীবন সব বিধ্বস্ত হয়েছিল যুদ্ধের আঘাতে। তাই বলা যায় যে, উদ্দীপকটি আলোচ্য গল্পের মুক্তিযুদ্ধের দিকটিকে তুলে ধরে।ঘ“উদ্দীপকের ঘটনার সামগ্রিক বর্ণনা 'পিতৃপুরুষের গল্প' গল্পটিতে ফুটে ওঠেনি”— মন্তব্যটি যথার্থ।পাকিস্তান রাষ্ট্র সৃষ্টির পর থেকেই বাঙালিরা পশ্চিম পাকিস্তানের শাসকদের দ্বারা নির্মমভাবে শোষিত ও শাসিত হয়ে আসছিল। বাঙালিরা এক সময় সচেতন হয়ে ওঠে এবং এসব অন্যায়ের প্রতিবাদ করতে থাকে। এরই ফলে সংঘটিত হয় ১৯৭১ সালের মুক্তিযুদ্ধ। এ যুদ্ধে নির্বিচারে হত্যা করা হয় নিরপরাধ বাঙালিদের।উদ্দীপকের কবিতাংশে আমরা মুক্তিযুদ্ধকালীন বাংলাদেশের বিধ্বস্ত চিত্র দেখতে পাই। পাকিস্তানি হানাদার বাহিনী কেবল মানুষ হত্যা করেই ক্ষান্ত হয়নি, ধ্বংস করেছে বাড়িঘর, ফসলের মাঠ, সবকিছু। প্রাণের ভয়ে দলে দলে লোক দেশ ছাড়তে বাধ্য হয়েছিল। অন্যদিকে 'পিতৃপুরুষের গল্প' গল্পটিতে আমরা দেখি, পাকিস্তানি হানাদার বাহিনী ঢাকা বিশ্ববিদ্যালয়ের শত শত ছাত্রকে হত্যা করেছে। কারণ তারা পাকিস্তানি শাসকদের অত্যাচার আর নির্যাতনের বিরুদ্ধে প্রবল প্রতিবাদ করেছিল।১৯৭১ সালের মুক্তিযুদ্ধকালীন বাংলাদেশের বিধ্বস্ত চিত্র 'পিতৃপুরুষের গল্প' গল্পটিতে সামগ্রিকভাবে ধরা পড়েনি। তবে উদ্দীপকে বিধ্বস্ত বাংলাদেশের একটি সামগ্রিক চিত্র আছে। এ কারণে প্রশ্নোক্ত মন্তব্যটিকে যথার্থ বলা যায়।

Explanation:


Sub-Questions:

================================================================================
Question #5 (ID: 696929)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
যাদের স্বপ্ন ছিল রবীন্দ্রনাথের “বাঁশিওয়ালার” চেয়েও সুন্দর একটি কবিতা রচনা করার

সেই সব শহীদ ভাইয়েরা আমার

যেখানে তোমরা প্রাণ দিয়েছ

সেখানে হাজার বছর পরেও

সেই মাটি থেকে তোমাদের রক্তাক্ত

মুছে দিতে পারবে না সভ্যতার কোনো পদক্ষেপ।

Options:
ক. ১৯৫২ সালের ২১শে ফেব্রুয়ারিতে ছাত্ররা কিসের বিরুদ্ধে প্রতিবাদ করেছিল?
খ. শহিদ মিনার বাঙালির স্মৃতিসৌধ কেন?
গ. উদ্দীপকের সঙ্গে 'পিতৃপুরুষের গল্প' গল্পের মিল তুলে ধর।
ঘ. “উদ্দীপকের শহিদ ভাইদের কারণেই বাংলা ভাষা আজ রাষ্ট্রভাষা হিসেবে আত্মমর্যাদায় অধিষ্ঠিত।” — মূল্যায়ন কর।


Correct Answer: 

Solution:
ক১৯৫২ সালের ২১শে ফেব্রুয়ারিতে বাঙালিদের ওপর উর্দু ভাষা চাপিয়ে দেওয়ার বিরুদ্ধে ছাত্ররা প্রতিবাদ করেছিল।খভাষাশহিদদের স্মৃতির স্মরণে শহিদ মিনার নির্মিত হয়েছে বলে শহিদ মিনার বাঙালির স্মৃতিসৌধ।১৯৫২ সালের ২১শে ফেব্রুয়ারি বাংলা ভাষাকে রাষ্ট্রভাষা হিসেবে প্রতিষ্ঠিত করার দাবিতে ছাত্ররা আন্দোলন করে। সেই আন্দোলনে পাকিস্তানি পুলিশ গুলি চালালে শহিদ হন রফিক, সালাম, বরকতসহ অনেকে। তাঁদের রক্তের বিনিময়েই বাংলা আজ স্বমহিমায় প্রতিষ্ঠিত। তাঁদের এ ঋণ পরিশোধ সম্ভব নয়। এই মহান বীরদের স্মৃতিই ধারণ করে আছে বাঙালির স্মৃতিসৌধ শহিদ মিনার।গভাষাশহিদদের স্মৃতিকে স্মরণ করার দিক থেকে উদ্দীপকের সঙ্গে 'পিতৃপুরুষের গল্প' গল্পের মিল রয়েছে।১৯৫২ সালের ভাষা আন্দোলনে ছাত্র-জনতা তাঁদের বুকের তাজা রক্ত রাজপথে ঢেলে দিয়ে বাংলা ভাষার দাবি প্রতিষ্ঠা করেন। তাঁদের কারণেই বাংলার মানুষ মাতৃভাষাকে রাষ্ট্রভাষা হিসেবে প্রতিষ্ঠিত করতে পেরেছে। 'পিতৃপুরুষের গল্প' গল্পে ভাষাশহিদদের কথা বলা হয়েছে। অন্তু আর কাজল মামা ভাষাশহিদদের স্মৃতিকে স্মরণ করতে শহিদ মিনারে গিয়েছেন। তাঁদের স্মৃতির প্রতি শ্রদ্ধা জানাতে প্রতিবছর ২১শে ফেব্রুয়ারি শহিদ মিনারে শ্রদ্ধা নিবেদন করা হয়। উদ্দীপকের কবিতাংশেও ভাষাশহিদদের স্মরণ করা হয়েছে গভীর শ্রদ্ধাভরে। তাঁরা প্রাণ দিয়ে আমাদের দিয়ে গেছেন বাংলা ভাষায় কথা বলার অধিকার।ঘ“উদ্দীপকের শহিদ ভাইদের কারণেই বাংলা ভাষা আজ রাষ্ট্রভাষা হিসেবে আত্মমর্যাদায় অধিষ্ঠিত”— মন্তব্যটি যথার্থ।পাকিস্তানি শাসকগোষ্ঠী বাঙালিদের ওপর উর্দু ভাষাকে চাপিয়ে দিতে চেয়েছিল। কিন্তু বাঙালি তা নীরবে মেনে না নিয়ে এর বিরুদ্ধে প্রতিবাদ করে। শেষ পর্যন্ত জীবন উৎসর্গের মধ্য দিয়ে বাংলার বীর সন্তানরা রক্ষা করে তাঁদের মাতৃভাষার অধিকার ও মর্যাদা। 'পিতৃপুরুষের গল্প' গল্পে অন্তু তার কাজল মামার কাছ থেকে জেনেছে ভাষাশহিদদের কথা। মামা তাকে বলেছেন পাকিস্তানি শাসকদের অন্যায় দাবি এবং এর বিরুদ্ধে ছাত্রদের প্রাণপণ প্রতিবাদের কথা। উদ্দীপকের কবিতাংশে কবি এই ভাষাশহিদদের কথাই বলেছেন, তাঁদের স্মৃতিচারণ করেছেন। নিজ জীবনের স্বপ্নগুলোকে তুচ্ছ করে তাঁরা বাংলা ভাষাকে ফিরিয়ে দিয়েছেন বাঙালির কাছে।ভাষাশহিদরা বাংলা ভাষার জন্য জীবন দিয়েছেন। তাঁদের আত্মত্যাগের বিনিময়েই বাংলা ভাষা রাষ্ট্রভাষার মর্যাদায় অধিষ্ঠিত হয়। এসব কারণেই প্রশ্নোক্ত মন্তব্যটিকে যথার্থ বলা যায়।

Explanation:


Sub-Questions:

================================================================================
Question #6 (ID: 696926)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
যোদ্ধা দুইজন গপগপিয়ে খায়। দেরি করার সময় নেই। নদীর ঘাটে ওদের জন্য নৌকা নিয়ে বসে আছে অন্যরা। দেরি করা চলবে না। খাওয়া শেষ হলে রাহেলা বলে— তোমরা আবার আসবে তো? দরকার হলে আসতে পারি। নইলে অন্যেরা আসবে। কেউ না কেউ আসবে। রাহেলা বানুকে সালাম করে দুই বোনের মাথায় হাত বুলিয়ে চলে যায় মুক্তিযোদ্ধারা। [তথ্যসূত্র : অপেক্ষা— সেলিনা হোসেন]

Options:
ক. কোথা থেকে নেমে কাজল মামা আর অন্তু জুতো পরে নেয়?
খ. রাস্তাটার নাম সাতমসজিদ রোড হয়েছে কেন? ব্যাখ্যা কর।
গ. উদ্দীপকের সঙ্গে 'পিতৃপুরুষের গল্প' গল্পের সাদৃশ্য ব্যাখ্যা কর।
ঘ. “উদ্দীপকের মুক্তিযোদ্ধারা 'পিতৃপুরুষের গল্প'-এর মুক্তিযুদ্ধের কথা স্মরণ করিয়ে দেয়।” — মূল্যায়ন কর।


Correct Answer: 

Solution:
কশহিদ মিনার থেকে নেমে কাজল মামা আর অন্তু জুতো পরে নেয়।খমোহাম্মদপুরের পুরনো সাতগম্বুজ মসজিদের নামানুসারে রাস্তাটার নাম সাতমসজিদ রোড হয়েছে।অন্তুর মামা রাস্তাটির নাম সাতমসজিদ রোড কেন রাখা হয়েছে জিজ্ঞেস করলে অন্তু তার সঠিক জবাব দিতে পারে না। তখন মামা সংক্ষেপে অতীত ইতিহাসের কথা বলেন। মোগল বাদশা জাহাঙ্গীরের সময় থেকেই ঢাকা শহরের আনাচে-কানাচে অনেক মসজিদ তৈরি হতে থাকে। উত্তর রাস্তাটি মোহাম্মদপুরের সাতগম্বুজ মসজিদে গিয়ে ঠেকে এবং সেই পুরনো মসজিদের নামেই রাস্তাটির নামকরণ করা হয়েছে।গউদ্দীপকে বর্ণিত মুক্তিযুদ্ধ ও মুক্তিযোদ্ধাদের সঙ্গে 'পিতৃপুরুষের গল্প' গল্পে বর্ণিত মুক্তিযুদ্ধের ইতিহাস ও মুক্তিযোদ্ধাদের সাদৃশ্য রয়েছে।বাঙালি জাতির ওপর পাকিস্তানি শাসকেরা অমানবিক নির্যাতন চালিয়েছে। দীর্ঘ নয় মাস রক্তক্ষয়ী যুদ্ধের মধ্য দিয়ে অর্জিত হয় বাংলার স্বাধীনতা। এ স্বাধীনতার ইতিহাস মানুষের আত্মত্যাগ ও রক্তদানের মহিমায় ভাম্বর। উদ্দীপকে বাংলাদেশের মুক্তিযুদ্ধ ও মুক্তিযোদ্ধাদের কথা প্রকাশ পেয়েছে। দেশের স্বাধীনতার জন্য যুদ্ধরত মুক্তিযোদ্ধারা ঠিকমতো খাওয়ার সময়টুকু পর্যন্ত পান না। উদ্দীপকে বর্ণিত দুজন মুক্তিযোদ্ধা তাই গপগপিয়ে খাবার খেয়ে ফিরে যান। তাঁদের ফিরে আসার কোনো নির্দিষ্ট সময় নেই। এখানে মুক্তিযোদ্ধাদের মধ্য দিয়ে মুক্তিযুদ্ধের সময়ের চিত্রই প্রতিফলিত হয়েছে। 'পিতৃপুরুষের গল্প' গল্পেও মুক্তিযুদ্ধের কথা বর্ণিত হয়েছে। অন্তু মামার কাছ থেকে জানতে পারে ১৯৭১ সালের ইতিহাস এবং মামার মুক্তিযুদ্ধে অংশগ্রহণের কথা। উভয় জায়গায় বাংলাদেশের মুক্তিযুদ্ধ ও মুক্তিযোদ্ধাদের কথাই প্রকাশ পেয়েছে।ঘ“উদ্দীপকের মুক্তিযোদ্ধারা 'পিতৃপুরুষের গল্প'-এর মুক্তিযুদ্ধের কথা স্মরণ করিয়ে দেয়”— মন্তব্যটি যথার্থ।১৯৭১ সালের মুক্তিযুদ্ধে বাংলার সর্বস্তরের মানুষ যোগদান করে। পাকিস্তানি হানাদার বাহিনীর নির্মম অত্যাচার থেকে রক্ষা করার জন্য মুক্তিযোদ্ধারা বীরত্বের সঙ্গে যুদ্ধ করেন। লক্ষ লক্ষ মানুষের রক্তের বিনিময়ে অর্জিত হয় বাংলার স্বাধীনতা। 'পিতৃপুরুষের গল্প' গল্পে মুক্তিযুদ্ধের বিষয়টি বর্ণিত হয়েছে। প্রকাশ পেয়েছে ভাষাশহিদদের কথা, মুক্তিযোদ্ধাদের বীরত্বের কথা। কাজল মামার মুক্তিযোদ্ধা হয়ে ওঠার কথা অন্তু শোনে। যুদ্ধের সময় পাকিস্তানি বাহিনী ছাত্রদের নির্মমভাবে হত্যা করে। তবে বীর মুক্তিযোদ্ধাদের আত্মত্যাগের ফলেই আমরা পেয়েছি স্বাধীনতা। উদ্দীপকে দুই মুক্তিযোদ্ধা গোপনে খেয়ে আবার যুদ্ধে ফিরে যান। তাঁদের জীবন অনিশ্চয়তার পথে, দেশমাতৃকার মুক্তির লক্ষ্যে নিবেদিত।এই দৃশ্য মুক্তিযুদ্ধের বাস্তব রূপ তুলে ধরে, যেমনটি 'পিতৃপুরুষের গল্প' গল্পে কাজল মামার স্মৃতিচারণে উঠে এসেছে। তাই প্রশ্নোক্ত মন্তব্যটি সম্পূর্ণ যৌক্তিক ও যথার্থ।

Explanation:


Sub-Questions:

