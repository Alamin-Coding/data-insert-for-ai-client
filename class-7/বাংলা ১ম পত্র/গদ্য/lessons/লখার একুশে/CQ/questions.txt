================================================================================
Question #1 (ID: 696716)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মা-মরা মেয়ে মিনু। বাবা জন্মের আগেই মারা গেছে। সে মানুষ হচ্ছে এক দূরসম্পর্কের পিসিমার বাড়িতে। বয়স মাত্র দশ, কিন্তু এই বয়সেই সবরকম কাজ করতে পারে সে। সবরকম কাজই করতে হয়। লোকে অবশ্য বলে যোগেন বসাক মহৎ লোক বলেই অনাথা বোবা মেয়েটাকে আশ্রয় দিয়েছেন। মহৎ হয়ে সুবিধাই হয়েছে যোগেন বসাকের। পেটভাতায় এমন সর্বগুণান্বিতা চব্বিশ ঘণ্টার চাকরানি পাওয়া শক্ত হতো তাঁর পক্ষে। বোবা হওয়াতে আরো সুবিধা হয়েছে, নীরবে কাজ করে। মিনু শুধু বোবা নয়, ঈষৎ কালাও ।

Options:
ক. হাতের মুঠো পাকিয়ে লখা কী করল?
খ. লখা কেমন জীবনযাপন করে? ব্যাখ্যা কর।
গ. উদ্দীপকের মিনু ও 'লখার একুশে' গল্পের লখার মধ্যকার সাদৃশ্য বর্ণনা কর ।
ঘ. উদ্দীপকটি 'লখার একুশে' গল্পের চেতনার সম্পূর্ণ বহিঃপ্রকাশ নয়— তোমার উত্তরের পক্ষে যুক্তি দেখাও। ৪


Correct Answer: 

Solution:
কহাতের মুঠো পাকিয়ে লখা মনটাকে শক্ত করে নিল ।খলখা অত্যন্ত নিম্নমানের জীবনযাপন করে ।লখা রাস্তার মানুষ। তার রাতের শোওয়ার জায়গা হলো ফুটপাতের মেঝে। দিনের বেলা যে মেঝে রোদে গরম থাকে, রাতের বেলা সেই মেঝেই ঠান্ডা হিম হয়ে যায়। লখা সেই ঠান্ডা মেঝেকে বিছানা মনে করে রাতে ঘুমায়। সেই মেঝের ঠান্ডায় লখার বুকে কাশি জমে, গায়ে জ্বর আসে। সে জানে না তার বাবা কে। তার মা রাস্তায় রাস্তায় ভিক্ষা করে। লখা সারাদিন গুলি খেলে, কাগজ কুড়ায়, বন্ধুদের সঙ্গে মারামারি করে। আর খাবারের দোকানের এঁটোপাতা চেটে খেয়ে নিজের ক্ষুধা মেটায়। এভাবেই চলে যায় লখার জীবন।গজীবন বাস্তবতার দিক থেকে উদ্দীপকের মিনু ও 'লখার একুশে' গল্পের লখার মধ্যকার সাদৃশ্য খুঁজে পাওয়া যায়।পিতৃমাতৃহীনদের জীবনে কষ্টের শেষ নেই। তাদের যত্ন নেওয়ার মতো কেউ থাকে না। এমনকি তাদের অনেক সময় অসুখ-বিসুখ হলেও খোঁজ নেওয়ার কেউ থাকে না। তাই পিতৃমাতৃহীনদের প্রতি আমাদের সবারই যত্নশীল হওয়া প্রয়োজন ।উদ্দীপকের মিনুর বাবা-মা নেই। ছোটবেলা থেকেই সে অনাথ । তার জন্মের আগেই তার বাবা মারা যায়। সে বোবা এবং ঈষৎ কালা । তার বাবা-মা না থাকার কারণে সে দূরসম্পর্কের এক পিসিমার বাড়িতে থাকে। যেখানে তাকে থাকতে দেওয়ার নামে কাজ করানো হয়। “লখার একুশে' গল্পে লখাও বাবাকে দেখেনি । সে বাবাকে চেনে না। লখা কথা বলতে পারে না, জন্মবোবা। বাবা না থাকায় তার মা রাস্তায় রাস্তায় ভিক্ষা করে। তারা রাস্তার ফুটপাতে ঘুমায়। সেই কারণে লখার বুকে কাশি জমে, জ্বর আসে। কিন্তু ফুটপাত ছাড়া তাদের আর থাকার জায়গা নেই। উদ্দীপকের মিনু যে জীবনবাস্তবতার মুখোমুখি হয়েছে লখার একুশে' গল্পের লখাও সেরকম জীবনবাস্তবতার সম্মুখীন হয়েছে। তাই বলা যায়, উদ্দীপকের মিনু ও ‘লখার একুশে' গল্পে লখার মধ্যে সাদৃশ্য দেখা যায় ।ঘউদ্দীপকটি 'লখার একুশে' গল্পের চেতনার সম্পূর্ণ বহিঃপ্রকাশ নয়— মন্তব্যটি যথার্থ ।চেতনা মানুষের অনেক বড় একটি সম্পদ। যখন মানুষের কোনো চেতনা কাজ করে না, তখন মানুষ জীবিত আছে নাকি মৃত তা বোঝা যায় না। কিন্তু যখন মানুষের মাঝে চেতনা কাজ করে, তখন সে তার আশপাশের সব পরিস্থিতি অনুভব করতে পারে। শুধু তাই নয়, বিচার-বিবেচনাও করতে পারে।উদ্দীপকে পিতৃমাতৃহীন মিনুর করুণ জীবনকাহিনি ফুটে উঠেছে। মিনু বোবা, সে কানেও শোনে খুব কম। এজন্য চাইলেও সে মনের সব কথা বলতেও পারে না। দূরসম্পর্কের পিসিমার বাড়িতে থেকে সে বড় হচ্ছে। সেই সঙ্গে তাকে ছোট বয়সেই কাজের লোকের মতো সব কাজ করতে হয়। ‘লখার একুশে' গল্পে লখার বাবা নেই। সে রাস্তার ফুটপাতে মানুষ। দোকানের এঁটোপাতা চেটে সে খাবারের চাহিদা মেটায়। ফুটপাতে শোওয়ার কারণে তার গায়ে জ্বর ওঠে। কিন্তু এত কিছুর পরেও লখার মাঝে ভাষাশহিদদের প্রতি শ্রদ্ধা রয়েছে। একুশে ফেব্রুয়ারি সম্পর্কে জ্ঞান রয়েছে। সেজন্য লখা ভোররাতে মায়ের পাশ থেকে উঠে যায় ফুল জোগাড় করতে, শহিদদের প্রতি শ্রদ্ধা জানানোর জন্য। শহিদ মিনারের উদ্দেশে প্রভাতফেরিতে অংশ নেয় সে এবং বোবা হয়েও ‘আমার ভাইয়ের রক্তে রাঙানো' গানটি গাওয়ার চেষ্টা করে ।উদ্দীপকে পিতৃমাতৃহীন মিনুর করুণ জীবনের কথা ফুটে উঠেছে। সেই সঙ্গে তার শারীরিক প্রতিবন্ধিতার দিকটিও প্রকাশ পেয়েছে উদ্দীপকে। কিন্তু 'লখার একুশে' গল্পে লখার জীবন আর দশটা সাধারণ ছেলেমেয়ের মতো গোছানো না হলেও তার মাঝে ছিল দেশ-ভক্তি । সে বোবা এবং অনেকটাই সুবিধাবঞ্চিত। কিন্তু এরপরও সে শহিদদের শ্রদ্ধা জানাতে এগিয়ে গিয়েছে শহিদ মিনারে। গল্পের এই চেতনার দিকটি উদ্দীপকে অনুপস্থিত। তাই বলা যায়, উদ্দীপকটি ‘লখার 'একুশে' গল্পের চেতনার সম্পূর্ণ বহিঃপ্রকাশ নয়।

Explanation:


Sub-Questions:

================================================================================
Question #2 (ID: 696721)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলাভাষার গান শোনালো যারা

বাংলাদেশের ঘুম ভাঙালো তারা

ওরা শহীদ ওরা আমার ভাই

ওদের দানের তুলনা যে নাই ।

মায়ের মুখের মধুর বাণী

সোনার চেয়ে দামি জানি

ওরা মায়ের মান বাঁচাতে

জীবন দিল তাই।

Options:
ক. লখার পায়ে কী ঢুকে গেল?
খ. লখা হাতের মুঠো পাকিয়ে মনটাকে শক্ত করে নিল কেন ?
গ. উদ্দীপকটি 'লখার একুশে' গল্পের কোন দিকটির প্রতি ইঙ্গিত করেছে? ব্যাখ্যা কর।
ঘ. উদ্দীপকটি 'লখার একুশে' গল্পের মূলভাবকে ধারণ করেছে। মন্তব্যটি বিশ্লেষণ কর।


Correct Answer: 

Solution:
ক• লখার পায়ে কাঁটা ঢুকে গেল ।খগাছের উঁচু ডাল থেকে ফুল পেড়ে আনার জন্য লখা হাতের মুঠো পাকিয়ে মনটাকে শক্ত করে নিল।লখা শহিদ মিনারে গিয়ে ভাষাশহিদদের শ্রদ্ধা জানাতে চায়। তাই সে খুব ভোরে ভয়কে পিছনে ফেলে সেই অদ্ভুত গাছটার নিচে পৌঁছে যায়। গাছটির উঁচু ডালে রক্তের মতো টকটকে লাল ফুল ফুটে আছে । ভাষাশহিদদের শ্রদ্ধা জানাতে গাছের উঁচু ডাল থেকে সে এক থোকা ফুল পেড়ে আনতে চায়। গাছে ওঠার সাহস সঞ্চয়ের জন্য সে হাতের মুঠো পাকিয়ে মনটাকে শক্ত করে নিল।গউদ্দীপকটি 'লখার একুশে' গল্পের ভাষাশহিদদের প্রতি শ্রদ্ধা জানানোর দিকটির প্রতি ইঙ্গিত করেছে।আমাদের মাতৃভাষার সম্মান রক্ষার্থে প্রাণ দিয়েছেন আমাদের দেশের সোনার ছেলেরা। তাঁদের আত্মত্যাগেই আমরা এখন বাংলা ভাষায় কথা বলতে পারি। তাঁদের প্রতি আমাদের শ্রদ্ধাবোধ থাকবে সারা জীবন ।উদ্দীপকে ভাষাশহিদদের আত্মদানের বিষয়টি উপস্থাপিত রয়েছে। ভাষা আন্দোলনে অংশগ্রহণ করে যাঁরা প্রাণ দিয়েছেন তাঁরা আমাদের ভাই। সোনার চেয়েও দামি যে ভাষা, সেই ভাষা যাঁরা শত্রুদের কাছ থেকে রক্ষা করেছেন উদ্দীপকে তাঁদের প্রতি বিনম্র শ্রদ্ধা জ্ঞাপন করা হয়েছে। 'লখার একুশে' গল্পে ভাষাশহিদদের প্রতি শ্রদ্ধা ও ভালোবাসায় বাক্‌প্রতিবন্ধী লখা রাতের অন্ধকারে ফুল ছিঁড়ে নিয়ে গিয়ে ভাষাশহিদদের প্রতি শ্রদ্ধা জানায়। সে কথা বলতে পারে না, তবু সে জানে ভাষাশহিদরা আমাদের ভাষার জন্য লড়াই করে গেছেন। তাই বলা যায়, উদ্দীপকটি 'লখার একুশে' গল্পের ভাষাশহিদদের প্রতি শ্রদ্ধা জানানোর দিকটির প্রতি ইঙ্গিত করেছে।ঘউদ্দীপকটি 'লখার একুশে' গল্পের মূলভাবকে ধারণ করেছে। মন্তব্যটি যথার্থ।ভাষার মধ্য দিয়েই জাতির পরিচয় ঘটে। কোনো দেশের ভাষা শুনে সেই দেশ সম্পর্কে ধারণা পাওয়া যায়। আমাদের বাংলা ভাষাও আমাদের বাঙালি জাতির পরিচয় বহন করে।উদ্দীপকে ভাষাশহিদদের প্রতি শ্রদ্ধা নিবেদন করা হয়েছে। আমাদের ভাষা মায়ের ভাষা, সোনার চেয়েও দামি ভাষা। এই ভাষার মান রক্ষা করতে যাঁরা জীবন দিলেন, উদ্দীপকে তাঁদের প্রতি গভীর শ্রদ্ধা প্রকাশিত হয়েছে। 'লখার একুশে' গল্পে লখা প্রতিবন্ধী। সে কথা বলতে পারে না। কিন্তু সে জানে ভাষার জন্য যাঁরা জীবন দিয়েছেন তাঁরা আমাদের গর্ব, আমাদের অহংকার। তাঁরা সেসময় প্ৰাণ দিয়েছিলেন বলেই আমরা আজ বাংলা ভাষায় কথা বলতে পারছি। লখা এই বিষয়গুলো অনুভব করেছিল বলেই সে শহিদ মিনারে শহিদদের প্রতি শ্রদ্ধা নিবেদন করতে যায়।উদ্দীপকে ভাষাশহিদদের ত্যাগ ও তাঁদের প্রতি শ্রদ্ধা জানানোর দিকটি ফুটে উঠেছে। 'লখার একুশে' গল্পে লখার মাঝেও ভাষাশহিদদের ত্যাগের প্রতি শ্রদ্ধার বিষয়টি দেখা যায়। তাই বলা যায়, উদ্দীপকটি 'লখার একুশে' গল্পের মূলভাবকে ধারণ করে।

Explanation:


Sub-Questions:

================================================================================
Question #3 (ID: 696723)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ফাগুন মাসে বুকের ক্রোধ ঢেলে

ফাগুন তার আগুন দেয় জ্বেলে ।

বাংলাদেশের শহর গ্রামে চরে

ফাগুন মাসে রক্ত ঝরে পড়ে।

ফাগুন মাসে দুঃখী গোলাপ ফোটে

বুকের ভেতর শহিদ মিনার ওঠে।

Options:
ক. তুলোমিঠে কী?
খ. 'লখার একুশে' গল্পে সেদিন সকাল কেমন ছিল?
গ. উদ্দীপকটি 'লখার একুশে' গল্পের কোন দিকটির প্রতিনিধিত্ব করে?
ঘ. "বুকের ভেতর শহিদ মিনার ওঠে— উদ্দীপকের এ পত্তিটি উদ্দীপক ও 'লখার একুশে' উভয়েরই মূল সুর।" মূল্যায়ন কর।


Correct Answer: 

Solution:
কতুলোমিঠে হলো তুলোর মতো দেখতে মিষ্টি খাদ্যবিশেষ ।খ‘লখার একুশে' গল্পে সেদিন সকাল ছিল আশ্চর্য সুন্দর ।সেদিন সকালে আকাশে ছিল হালকা কুয়াশা। অল্প অল্প শীত। আর দক্ষিণের সামান্য বাতাস। পথে পথে মিছিলের ঢল নেমেছে। শত শত মানুষ সে মিছিলে, হাতে ফুলের গুচ্ছ আর কণ্ঠে প্রভাতফেরির গান ‘আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি।’ ধীর পায়ে সবাই শহিদ মিনারের দিকে এগিয়ে চলেছে।গউদ্দীপকটি 'লখার একুশে' গল্পের ২১শে ফেব্রুয়ারিতে ভাষাশহিদদের প্রতি শ্রদ্ধা ও ভালোবাসার দিকটির প্রতিনিধিত্ব করে ।বাংলাভাষী মানুষের হৃদয়ে 'ফাগুন মাস বা ফেব্রুয়ারি মাস এক আবেগভরা ভালোবাসা, ভক্তি ও শ্রদ্ধার মাস। মায়ের ভাষার মর্যাদা রক্ষায় শহিদ হওয়া কৃতী সন্তানদের এ মাসে জাতি শ্রদ্ধাভরে স্মরণ করে ।উদ্দীপকের কবিতাংশে বলা হয়েছে, ফাগুন মাসে বুকের ক্রোধ ঢেলে ফাগুন তার আগুন জ্বেলে দেয়। বাংলাদেশের শহর গ্রাম চরে ফাগুন মাসে রক্ত ঝরে পড়ে। এ মাসে দুঃখী গোলাপ ফোটে। জনগণের বুকে জেগে ওঠে শহিদ মিনার অর্থাৎ শহিদদের প্রতি শ্রদ্ধা। প্রতীকধর্মী ভাবসম্পন্ন এ কবিতাংশের সঙ্গে 'লখার একুশে' গল্পের লখার চেতনার সাদৃশ্য রয়েছে । 'লখার একুশে' গল্পের ২১ ফেব্রুয়ারি প্রভাতফেরির মিছিলে শত শত মানুষ হাতে ফুলের গুচ্ছ, ঠোঁটে প্রভাতফেরির গান, ধীর পায়ে শহিদ মিনারের দিকে এগিয়ে চলা— এসবের মূলে রয়েছে '৫২-এর ভাষা আন্দোলন ও ভাষাশহিদদের প্রতি শ্রদ্ধা, যে দিকটির প্রতিনিধিত্ব করে প্রদত্ত উদ্দীপকটি।ঘ“বুকের ভেতর শহিদ মিনার ওঠে— উদ্দীপকের এ পঙ্ক্তিটি উদ্দীপক ও 'লখার একুশে' উভয়েরই মূল সুর।” মন্তব্যটি যথার্থ ।মাতৃভাষা ও জাতীয় জীবনকে এক স্বতন্ত্র মর্যাদায় প্রতিষ্ঠিত করার জন্য ১৯৫২ সালের ২১শে ফেব্রুয়ারি বাংলা মায়ের দামাল ছেলেরা নিজেদের প্রাণ উৎসর্গ করেছিলেন। ২১শে ফেব্রুয়ারি তারিখটি তাই বাংলাদেশের সব মানুষের চেতনায় এক স্বতন্ত্র অভিধা লাভ করেছে।উদ্দীপকে '৫২-এর ফাগুন মাসে বাংলা ভাষার জন্য শহিদ ভাইদের স্মরণে শ্রদ্ধা, শোক, গৌরব ও চেতনার দিকটি প্রকাশ পেয়েছে। তাই, এ মাসে বুকের ক্রোধ ঢেলে ফাগুন তার আগুন জ্বেলে দেয়। ফাগুন মাসে বুকের ভেতর শহিদ মিনার ওঠে। যার মধ্য দিয়ে কবি স্মরণ করেছেন ভাষাশহিদদের। তাঁদের অবদানের কথা। ভাষাশহিদদের কীর্তি ও স্মৃতির প্রতি এমনই শ্রদ্ধা, ভালোবাসা, শোক, গৌরব ও চেতনা প্রকাশ পায় 'লখার একুশে' গল্পে। যা লখার কষ্ট ও শত শত মিছিল নিয়ে জনতার প্রভাতফেরিতে ফেব্রুয়ারির গান গাওয়ার মধ্য দিয়ে প্ৰকাশ পায় ।উদ্দীপকে বাংলা ভাষার মর্যাদা রক্ষায় প্রাণ উৎসর্গীকৃত ভাইদের প্রতি গভীর মমত্ববোধ এবং তাঁদের চেতনা হৃদয়ের গভীরে দৃঢ়ভাবে ধারণ করার কথা বলা হয়েছে “বুকের ভেতর শহিদ মিনার ওঠে” পঙ্ক্তির মাধ্যমে। এই চেতনায় উদ্বুদ্ধ হয়েই ‘লখার একুশে' গল্পের লখা এবং শত শত মিছিলের শত-সহস্র জনতা প্রভাতফেরি করে হাতে ফুলের তোড়া নিয়ে শহিদ মিনারে জড়ো হয়েছে। তাই বলা যায় যে, প্রশ্নোক্ত মন্তব্যটি যথার্থ হয়েছে।

Explanation:


Sub-Questions:

================================================================================
Question #4 (ID: 696727)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জাতীয়তার প্রধান উপাদান মাতৃভাষা। আমাদের মাতৃভাষা বাংলা। এই ভাষার জন্য আমাদের বহু সংগ্রাম এবং জীবন দিতে হয়েছে। জাতির ভাব-কল্পনা, আত্মার আকুলতা, ব্যাকুলতা, হৃদয়ের প্রেম-ভালোবাসা মাতৃভাষার মাধ্যমেই রূপায়িত হয়। তাই মাতৃভাষা মায়ের মতো। ভাষাশহিদদের আত্মত্যাগ আজ আন্তর্জাতিক পরিসরে মর্যাদা লাভ করেছে। প্রতিবছর ২১ ফেব্রুয়ারি প্রভাতফেরির সময় সকলের কণ্ঠে থাকে 'আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি'। পথে পথে মিছিলের ঢল নামে। শত শত মানুষ হাতে ফুলের গুচ্ছ। ধীর পথে সকলে শহিদ মিনারের দিকে এগিয়ে যায়।

Options:
ক. লখার বিছানা কেমন?
খ. 'প্রভাতফেরি' কথাটি দ্বারা কী বোঝানো হয়েছে?
গ. উদ্দীপকে 'লখার একুশে' গল্পের কোন দিকটি ফুটে উঠেছে?
ঘ. উদ্দীপকে বর্ণিত বিষয়টি 'লখার একুশে' গল্পটির সামগ্রিক বিষয়ের প্রতিনিধিত্ব করে না।- মন্তব্যটি বিশ্লেষণ কর ।


Correct Answer: 

Solution:
কলখার বিছানা ফুটপাতের কঠিন শান ।খপ্রভাতফেরি হলো একুশে ফেব্রুয়ারির সকালবেলার বিশেষ অনুষ্ঠান।সাধারণত ভোরবেলায় দল বেঁধে পাড়ায় পাড়ায় গান গেয়ে সবাইকে জাগিয়ে তোলার অনুষ্ঠানকে প্রভাতফেরি বলা হয়। তবে বাংলাদেশে এ অনুষ্ঠান একটি বিশেষ অর্থ বহন করে। ১৯৫২ সালের ভাষা আন্দোলনের মিছিলে পুলিশের গুলিতে শহিদ হওয়া রফিক, সালাম, বরকত, জব্বারসহ অনেকের স্মরণে প্রতিবছর ২১শে ফেব্রুয়ারিতে প্রভাতফেরি করা হয়।গউদ্দীপকে 'লখার একুশে' গল্পের ভাষাশহিদদের জন্য এদেশের মানুষের ভালোবাসা ও শ্রদ্ধার দিকটি ফুটে উঠেছে।বাংলাভাষী মানুষের কাছে একুশ আসে হৃদয়ের গভীর আকুলতা নিয়ে । মায়ের ভাষার মর্যাদা রক্ষায় যাঁরা জীবন দিয়েছেন, তাঁদের কথা এদেশের মানুষ এদিন শ্রদ্ধার সঙ্গে স্মরণ করে। ২১শে ফেব্রুয়ারি বাঙালির জাতীয় জীবনে একটি গুরুত্বপূর্ণ অধ্যায়।উদ্দীপকে ভাষাশহিদদের আত্মত্যাগের প্রতি এদেশের মানুষের শ্রদ্ধা ও গভীর ভালোবাসার কথা বলা হয়েছে। মাতৃভাষার মর্যাদা রক্ষার জন্য এদেশের মানুষকে আন্দোলন করতে হয়েছে, জীবন দিতে হয়েছে। সেই ভাষাশহিদদের প্রতি সম্মান জানাতে ২১শে ফেব্রুয়ারির প্রভাতফেরি করা হয়। এ দিন সবার কণ্ঠে থাকে একটি গান— 'আমার ভাইয়ের রক্তে রাঙানো একুশে ফেব্রুয়ারি, আমি কি ভুলিতে পারি।' 'লখার একুশে' গল্পেও লখা ও অন্যরা ভাষাশহিদদের স্মরণে প্রভাতফেরির মিছিলে অংশ নিয়েছে। মিছিলে শত শত মানুষের হাতে ছিল ফুলের গুচ্ছ, কণ্ঠে প্রভাতফেরির গান। আর উদ্দীপকেও 'লখার একুশে' গল্পের এই দিকটি প্রতিফলিত হয়েছে।ঘউদ্দীপকে বর্ণিত বিষয়টি 'লখার একুশে' গল্পটির সামগ্রিক বিষয়ের প্রতিনিধিত্ব করে না।- মন্তব্যটি যথার্থ।বাঙালির মাতৃভাষা বাংলা। এ ভাষার মর্যাদা রক্ষায় এ দেশের সাহসী সন্তানেরা বুকের রক্ত ঢেলে দিয়েছে। অনেকে শহিদ হয়েছেন। তাঁদের আত্মত্যাগের কারণেই মাতৃভাষার মর্যাদা সমুন্নত রয়েছে। শুধু দেশ নয়, তাঁদের আত্মত্যাগ আজ আন্তর্জাতিক পরিসরেও বিশেষ মর্যাদা লাভ করেছে ।উদ্দীপকে মাতৃভাষা বাংলা এবং বাংলা ভাষার মর্যাদা রক্ষার্থে আত্মত্যাগকারী শহিদদের প্রতি গভীর শ্রদ্ধা জানানোর দিক প্রকাশ পেয়েছে ৷ মাতৃভাষা বাংলাকে রাষ্ট্রভাষার মর্যাদায় অধিষ্ঠিত করতে বাঙালিকে অনেক আন্দোলন-সংগ্রাম করতে হয়েছে। অনেক আত্মত্যাগের মাধ্যমেই বাংলা ভাষা রাষ্ট্রভাষার মর্যাদা লাভ করেছে। তাই ভাষা সৈনিকদের আত্মত্যাগ আজ অন্তর্জাতিক পরিসরেও স্বীকৃত। তাঁদের প্রতি শ্রদ্ধা জানাতে প্রভাতফেরিতে সবাই সমস্বরে গেয়ে ওঠে ‘আমার ভাইয়ের রক্তে রাঙানো একুশে ফেব্রুয়ারি আমি কি ভুলিতে পারি' গান। ভাষাশহিদদের প্রতি শ্রদ্ধা জানাতে শত শত মানুষ ফুল হাতে এগিয়ে যায় শহিদ মিনারের দিকে। 'লখার একুশে' গল্পেও ভাষাশহিদদের প্রতি শ্রদ্ধা নিবেদনের বিষয়টি প্রকাশ পেয়েছে।‘লখার একুশে' গল্পে উদ্দীপকের মতো ভাষাশহিদদের প্রতি শ্রদ্ধা নিবেদনের পাশাপাশি প্রভাতফেরি, ফুল হাতে শহিদ মিনারে যাওয়া, একুশের গান গাওয়া ইত্যাদি বিষয় প্রকাশ পেয়েছে। উদ্দীপকের ভাষাশহিদদের প্রতি এক বোবা কিশোরের শ্রদ্ধা দেখানোর বিষয়টি অনুপস্থিত। এই দিক থেকে উদ্দীপকে বর্ণিত বিষয়টি 'লখার একুশে' গল্পটির সামগ্রিক বিষয়ের প্রতিনিধিত্ব করে না। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 696728)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ইশতিয়াক এবার বৃত্তি নিয়ে জাপানে লেখাপড়া করতে চলে আসায় শহিদ দিবস উদযাপন করতে পারবে না। অথচ প্রতিবছর সে প্রভাতফেরিতে অংশগ্রহণ করত— বক্তৃতা, আবৃত্তি, আলোচনা শুনত, সে-কথা মনে করে তার চোখ জলে ভরে আসে। মনে মনে কিছু করার জন্য ইচ্ছা পোষণ করে। অতঃপর ইশতিয়াক আন্তর্জাতিক মাতৃভাষা দিবস ও তার ইতিহাস সহপাঠীদের কাছে তুলে ধরার পরিকল্পনা করে।

Options:
ক. লখা রাতে কোথায় ঘুমায়?
খ. ‘জিতে গেছি আমি। গর্বে বুক ফুলে ওঠে লখার।’— কথাটি দ্বারা কী বোঝানো হয়েছে ?
গ. ‘লখা ও ইশতিয়াক দুজনের কাছে শহিদ দিবস ভিন্ন আঙ্গিকে এসেছে।’— ব্যাখ্যা কর।
ঘ. “ইশতিয়াকের শহিদ দিবস উদযাপনের আকাঙ্ক্ষা লখার শহিদ দিবস উদযাপনের আকাঙ্ক্ষারই প্রতিফলন।” — বিশ্লেষণ কর।


Correct Answer: 

Solution:
কলখা প্রতিদিন ফুটপাতে ঘুমায়।খফুল নিয়ে লখা মাটিতে নেমে আসার পর মনে করে সে জিতে গেছে এবং গর্বে তার বুক ফুল ওঠে।লখা প্রতিদিন ফুটপাতে ঘুমায়। কিন্তু একুশে ফেব্রুয়ারির দিন সে খুব ভোরে মায়ের কাছ থেকে উঠে পড়ে। বনে একটি কাঁটাযুক্ত গাছে উঠে রক্তলাল ফুল তুলে আনে। কাঁটার আঘাতে তার সমস্ত শরীর রক্তাক্ত হয়ে যায় কিন্তু এতকিছুর পরও সে ফুল পেড়ে আনতে পেরেছে বলে নিজেকে জয়ী ও গর্বিত মনে করে ।গলখা এবং ইশতিয়াক দুজনের কাছে শহিদ দিবস ভিন্ন আঙ্গিকে এসেছে।বাংলাকে রাষ্ট্রভাষা করার জন্য এদেশের ছাত্রজনতা জীবন দান করেন। তাঁদের স্মৃতি রক্ষার্থেই শহিদ দিবস পালিত হয় । উদ্দীপকের ইশতিয়াক বৃত্তি নিয়ে জাপানে লেখাপড়া করতে চলে যাওয়ায়, শহিদ দিবস উদযাপন করতে পারবে না বলে সে মনে করে । তাই সে আন্তর্জাতিক মাতৃভাষা দিবস ও তার ইতিহাস সহপাঠীদের কাছে তুলে ধরার পরিকল্পনা করে। অপরদিকে 'লখার একুশে' গল্পের লখা ভোররাতে কাঁটাযুক্ত গাছ থেকে রক্তলাল ফুল সংগ্রহ করে শহিদ মিনারে শ্রদ্ধা নিবেদন করে। তাই বলা যায় যে, অবস্থানগত দিক দিয়ে লখা এবং ইশতিয়াক দুজনের কাছে শহিদ দিবস ভিন্ন আঙ্গিকে এসেছে।ঘ“ইশতিয়াকের শহিদ দিবস উদযাপনের আকাঙ্ক্ষা লখার শহিদ দিবস উদযাপনের আকাঙ্ক্ষারই প্রতিফলন।” — মন্তব্যটি যথার্থ।১৯৫২ সালের ২১শে ফেব্রুয়ারিতে রাষ্ট্রভাষা বাংলার দাবিতে ছাত্র-জনতা মিছিল বের করে। পাকিস্তানি পুলিশ বাহিনী সেই মিছিলের ওপর গুলি চালায়। এতে রফিক, জব্বার, সালাম, বরকতসহ অনেকে শহিদ হন। তাঁদের স্মৃতির প্রতি গভীর শ্রদ্ধায় আমরা এদিন শহিদ দিবস পালন করি।উদ্দীপকের ইশতিয়াকের শহিদ দিবস উদযাপন করার আকাঙ্ক্ষা থাকলেও সে জাপানে অবস্থান করায় সেই সুযোগ থেকে বঞ্চিত। ইশতিয়াকের আকাঙ্ক্ষা লখার আকাঙ্ক্ষার নামান্তর। কারণ লখা শীত উপেক্ষা করে খালি গায়ে গাছ থেকে ফুল সংগ্রহ করে শহিদ দিবস উদযাপন করেছে।২১শে ফেব্রুয়ারি বাঙালির জীবনে একটি তাৎপর্যময় দিন, কারণ এই দিনে ভাষার জন্য বাংলার দামাল ছেলেরা শহিদ হয়েছেন। তাই প্রতিবছর শহিদদের প্রতি গভীর শ্রদ্ধায় মহান একুশে উদযাপন করা হয়— যেমন করেছে আলোচ্য গল্পের লখা। তার উদ্দেশ্য মহান শহিদদের শ্রদ্ধাভরে স্মরণ করা। যে আকাঙ্ক্ষা উদ্দীপকের ইশতিয়াকের মধ্যেও প্রকাশ পেয়েছে। তাই বলা যায়, ইশতিয়াকের শহিদ দিবস উদযাপনের আকাঙ্ক্ষা লখার শহিদ দিবস উদযাপনের আকাঙ্ক্ষারই প্রতিফলন।

Explanation:


Sub-Questions:

================================================================================
Question #6 (ID: 696730)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আবার ফুটেছে দ্যাখো কৃষ্ণচূড়া থরে থরে শহরের পথে কেমন নিবিড় হয়ে। কখনো মিছিলে কখনো-বা একা হেঁটে যেতে যেতে মনে হয়— ফুল নয়, শহিদের ঝলকিত রক্তের বুদ্বুদ, স্মৃতিগন্ধে ভরপুর। একুশের কৃষ্ণচূড়া আমাদের চেতনারই রং।

Options:
ক. 'গাঢ়' শব্দের অর্থ কী?
খ. বাংলা বুলি তার মুখে ফুটতে পায় না।'- কেন?
গ. উদ্দীপকের ভাবার্থে 'লখার একুশে' গল্পের কোন দিকটি প্রতিফলিত হয়েছে? ব্যাখ্যা কর ।
ঘ. “একুশের কৃষ্ণচূড়া আমাদের চেতনারই রং”— উদ্দীপকের এই চরণটিতে 'লখার একুশে' ও উদ্দীপক উভয়ের মূল সুর প্রকাশিত হয়েছে।”- মন্তব্যটির যথার্থতা নিরূপণ কর।


Correct Answer: 

Solution:
ক‘গাঢ়' শব্দের অর্থ ঘন।খলখা কথা বলতে পারে না বলে তার মুখে বাংলা বুলি ফুটতে পায় না ।লখা অতি সাধারণ এক কিশোর। সে কথা বলতে পারে না। কারণ সে জন্ম থেকেই বোবা। কথা বলতে না পারলেও সে ভাষাশহিদদের প্রতি শ্রদ্ধা জানতে ফুল হাতে শহিদ মিনারে যায়। সবার সঙ্গে গলা মিলিয়ে সেও গাইতে চায় 'আমার ভাইয়ের রক্তে রাঙানো একুশে ফেব্রুয়ারি'। কিন্তু জন্মবোবা হওয়ার কারণে তার মুখে সুর ফোটে না, শুধু শব্দ হয় আঁ আঁ আঁ ।গউদ্দীপকের ভাবার্থে ‘লখার একুশে' গল্পের ভাষা আন্দোলনের চেতনার দিকটি প্রতিফলিত হয়েছে।ভাষাশহিদদের আত্মত্যাগের কথা বাঙালি জাতি কখনো ভুলতে পারবে না । প্রতিবছর একুশে ফেব্রুয়ারি বাঙালি জাতি ভাষাশহিদদের শ্রদ্ধা জানানোর জন্য শহিদ মিনারে যায় । প্রভাতফেরিতে সবার হাতে থাকে শ্রদ্ধা নিবেদনের ফুল ।উদ্দীপকে ভাষা আন্দোলনের চেতনার দিকটি বর্ণিত হয়েছে। ভাষাশহিদদের আত্মত্যাগের বিনিময়ে আজ রক্ষিত হয়েছে বাংলা ভাষার মর্যাদা। ভাষাকে ভালোবেসেই তাঁরা ভাষার জন্য জীবন দিয়েছেন। তাঁদের লাল রক্তই কৃষ্ণচূড়া হয়ে যেন ফোটে। সেগুলো যেন শহিদের ঝলকিত রক্তের বুদ্বুদ, যা গর্বের স্মৃতি গন্ধে ভরপুর। 'লখার একুশে' গল্পেও কিশোর লখার মধ্য দিয়ে ভাষা আন্দোলনের চেতনার দিকটি বর্ণিত হয়েছে। লখা তার মাতৃভাষাকে ভালোবাসে আর ভাষাশহিদদের শ্রদ্ধা করে। তাই লখা কথা বলতে না পারলেও সবার সঙ্গে শহিদ মিনারে ফুল দিয়ে শ্রদ্ধা নিবেদন করতে যায়। শহিদদের শ্রদ্ধা জানাতে অনেক কষ্ট করে সে নিয়ে আসে গাছের উঁচু ডালের রক্তের মতো টুকটুকে লাল ফুল । এ কারণে বলা যায় যে, ভাষা আন্দোলনের চেতনার দিকটি গল্পের পাশাপাশি উদ্দীপকেও প্রতিফলিত হয়েছে।ঘ“একুশের কৃষ্ণচূড়া আমাদের চেতনারই রং'— উদ্দীপকের এই চরণটিতে ‘লখার একুশে' ও উদ্দীপক উভয়ের মূল সুর প্রকাশিত হয়েছে।”- মন্তব্যটি যথার্থ।বাংলার মানুষের কাছে ফেব্রুয়ারি গভীর শ্রদ্ধার মাস। ১৯৫২ সালের ফেব্রুয়ারি মাসের একুশ তারিখে রক্ষিত হয় মায়ের ভাষার মর্যাদা। সেই শহিদদের এদেশের মানুষ বিনম্র শ্রদ্ধায় স্মরণ করে ।উদ্দীপকে ভাষা আন্দোলনের চেতনার দিকটি ফুটে উঠেছে। শহরের পথে থরে থরে কৃষ্ণচূড়া ফুটে থাকে। সেগুলো ফুল নয়, ভাষাশহিদদের ঝলকিত রক্তের বুদ্বুদ। যা তাঁদের গর্বের স্মৃতিগন্ধে ভরপুর হয়ে আছে। এই কৃষ্ণচূড়া যেন আমাদের অস্তিত্বের সঙ্গে মিশে আছে। একুশের কৃষ্ণচূড়াকে তাই আমাদের চেতনার রং বলা হয়েছে। 'লখার একুশে' গল্পেও সাধারণ এক কিশোর লখার মধ্য দিয়ে মাতৃ ভাষাপ্রেমের চেতনার দিকটি বর্ণিত হয়েছে। লখা কথা বলতে না পারলেও গাছের উঁচু ডালে উঠে লাল ফুল সংগ্রহ করে ভাষাশহিদদের শ্রদ্ধা জানানোর জন্য। তার মুখ দিয়ে বেরিয়ে আসে বাঙালির গর্বের উচ্চারণ। লখার মাঝেও যেন ভাষা আন্দোলনের চেতনা ফুটে উঠেছে ।উদ্দীপক এবং ‘লখার একুশে' গল্প উভয় ক্ষেত্রেই ভাষার প্রতি প্রেম এই চেতনার প্রকাশ ঘটেছে। উদ্দীপকে শহিদের ঝলকিত রক্তের কথা এবং ‘লখার একুশে' গল্পে বর্ণিত শহিদের প্রতি শ্রদ্ধা নিবেদন যেন একই সূত্রে গাঁথা। তাই আমরা বলতে পারি যে, আলোচ্য গল্পের মূল সুর উদ্দীপকেও প্রকাশিত হয়েছে।

Explanation:


Sub-Questions:

================================================================================
Question #7 (ID: 696562)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
শরতের আকাশ দেখে আপনি ভাবেন, ঢাকার আকাশে মেঘ দেখা যায় না; ইস্ একটু গ্রাম-গ্রাম ভাব যদি থাকত! কোথায় পাবেন গ্রাম? নেই। কোথায় সেই গ্রাম, কাশফুলের সাদা সাদা বালুচর! আমিনবাজার, আশুলিয়ায় এক সময় ছিল। সব চলে যাচ্ছে 'ভূমিঙ্গিল'দের (যারা ভূমি গিলে খায়।) পেটের ভেতর। শহর ছেড়ে একটু দূরে গেলে হঠাৎ কাশফুলের গভীর অরণ্য। গাড়ি থামিয়ে ডিজিটাল ক্যামেরায় কয়েকটা ছবি তুলে দে দৌড়। যাক, প্রোফাইল আর কভার পিকচারটা হয়ে গেল।

Options:
ক. রংধনুর কয়টি রং?
খ. বাংলাদেশের ষড়ঋতু বাঙালির মনকে নানাভাবে প্রভাবিত করে কেন? বুঝিয়ে লেখ।
গ. উদ্দীপকটি 'ছবির রং' প্রবন্ধের সঙ্গে কোন দিক দিয়ে সাদৃশ্যপূর্ণ?
ঘ. “সাদৃশ্যপূর্ণ দিকটিই প্রবন্ধে প্রতিফলিত একমাত্র দিক নয়।” — মন্তব্যটি যাচাই কর।


Correct Answer: 

Solution:
করংধনুর সাতটি রং।খনিসর্গের উজ্জ্বল-সুন্দর নানা রঙের সমাবেশ ও রূপের কারণে বাংলাদেশের ষড়ঋতু বাঙালির মনকে নানাভাবে প্রভাবিত করে।বাংলাদেশ যড়ঋতুর দেশ। ছয়টি ঋতুতে প্রকৃতি নানাভাবে বর্ণিল সাজে সজ্জিত হয়। অনেক কাল আগে থেকেই বিভিন্ন ঋতুতে আমাদের চারপাশের পরিবেশের রূপ ও রং পাল্টে যায়। আর এর প্রভাব পড়ে মানুষের মনে। ঋতুর পালাবদলে বাঙালির মন আলোড়িত হয় বারবার।গউদ্দীপকটি ‘ছবির রং’ প্রবন্ধের শরতের সৌন্দর্যের বর্ণনার দিক দিয়ে সাদৃশ্যপূর্ণ।বাংলাদেশের প্রকৃতি বৈচিত্র্যময়। এদেশের প্রকৃতি ঋতুভেদে বিচিত্র সৌন্দর্য নিয়ে আমাদের মাঝে আসে। এদেশের প্রকৃতির অপরূপ শোভা আমাদের নজর কাড়ে।উদ্দীপকে শরৎকালের আকাশের সুন্দর মেঘ, কাশফুল, সাদা বালুচর ইত্যাদির কথা উল্লেখ রয়েছে। যদিও শরতের এমন প্রকৃতি বর্তমান সময়ে পাওয়া খুবই দুঃসাধ্য। 'ছবির রং' প্রবন্ধেও বিভিন্ন ঋতুর পাশাপাশি শরৎকালের বর্ণনা রয়েছে। শরৎকালে আকাশে মেঘ পেঁজা তুলোর মতো দেখায়। নদীর ধারের কাশফুল, বিলের শাপলা ফুলের সৌন্দর্যের কথাও বলা হয়েছে প্রবন্ধে। তাই বলা যায়, উদ্দীপকটি 'ছবির রং' প্রবন্ধের শরৎকালের সৌন্দর্যের বর্ণনার দিক দিয়ে সাদৃশ্যপূর্ণ।ঘ"সাদৃশ্যপূর্ণ দিকটিই প্রবন্ধে প্রতিফলিত একমাত্র দিক নয়।” — মন্তব্যটি যথার্থ।প্রাকৃতিক সৌন্দর্যের কারণেই বাংলাদেশের প্রত্যেক মানুষের হৃদয়ে এ সৌন্দর্য এক ধরনের আলাদা স্থান করে নেয়। কারণ এদেশের সৌন্দর্যের তুলনা অন্য কোনোকিছুর সঙ্গেই করা যায় না। আর এ কারণেই প্রাকৃতিক সৌন্দর্যের লীলাভূমি বলা হয় বাংলাদেশকে।উদ্দীপকে শুধু শরৎকালের প্রাকৃতিক সৌন্দর্যের বিষয়টি উল্লেখ রয়েছে। শরৎকালে প্রকৃতির মাঝে আকাশের মেঘে, নদীর কাশফুলে যে অপরূপ সৌন্দর্য প্রকাশ পায় এখানে তারই বর্ণনা রয়েছে। 'ছবির রং' প্রবন্ধে বাংলাদেশের সব ঋতুরই বর্ণনা করা হয়েছে। বৈচিত্র্য অনুযায়ী সব ঋতুর সৌন্দর্যও প্রকাশিত হয়েছে প্রবন্ধে। এছাড়া এখানে প্রাকৃতিক সৌন্দর্যের পাশাপাশি বিভিন্ন রং, লোকশিল্প, তাঁতি ও তাঁতের ব্যবহারে ক্ষুদ্র নৃগোষ্ঠীর মানুষদের কথা উঠে এসেছে। পাশাপাশি শিল্পী ও শিল্প সম্পর্কেও প্রবন্ধে আলোকপাত করা হয়েছে।উদ্দীপকে শুধু প্রকৃতির একটি বিষয় প্রকাশ পেয়েছে। কিন্তু 'ছবির রং' প্রবন্ধে প্রকৃতির বিভিন্ন দিকের সৌন্দর্য প্রকাশিত হয়েছে। তার সঙ্গে শিল্পী ও শিল্পের নানান দিক উপস্থাপিত হয়েছে। তাই বলা যায়, উদ্দীপকের সঙ্গে 'ছবির রং' প্রবন্ধের সাদৃশ্যপূর্ণ দিকটিই প্রবন্ধের একমাত্র দিক নয়।

Explanation:


Sub-Questions:

================================================================================
Question #8 (ID: 696564)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলাদেশের গ্রামীণ জীবন লোকশিল্প ও লোকসংস্কৃতিতে সমৃদ্ধ। প্রাচীনকাল থেকেই এদেশের গ্রামে গ্রামে বিচিত্র লোকশিল্পের চর্চা হয়ে এসেছে। কাঠের, বাঁশের, বেতের, সুতার, পাটের এবং তামা-দস্তা-লোহা-স্বর্ণের বিচিত্র শিল্পকর্ম এদেশের প্রতিটি গ্রামে বহুল প্রচলিত। এর মধ্যে মাটির গড়া শিল্প সমধিক পরিচিত ও প্রসিদ্ধ।

Options:
ক. বাংলাদেশের শিল্পীরা কেমন?
খ. গ্রীষ্মকালে প্রকৃতি কেমন থাকে? ব্যাখ্যা কর ।
গ. উদ্দীপকটি 'ছবির রং' প্রবন্ধের কোন বিষয়টির প্রতিনিধিত্ব করে?
ঘ. উদ্দীপকটি 'ছবির রং' প্রবন্ধের আংশিক দিককে ধারণ করে— তোমার উত্তরের পক্ষে যুক্তি দেখাও।


Correct Answer: 

Solution:
কবাংলাদেশের শিল্পীরা অনেক মুক্ত, সহজ ও সাহসী।খগ্রীষ্মকালে প্রকৃতি শুষ্ক ও গরম থাকে। ছয় ঋতুর মধ্যে অন্যতম গ্রীষ্মকাল। এই ঋতুতে চারদিকে প্রচণ্ড গরম থাকে। সূর্যের প্রচণ্ড তাপে চারপাশের নদী-নালা, খাল-বিল সবকিছু শুকিয়ে যায়। গাছপালা, সবুজ শস্যখেত বিবর্ণ ও ফ্যাকাসে হয়ে যায়। আবার এরই মাঝে আকাশে কালো মেঘের সঙ্গে বিদ্যুৎ চমকাতে দেখা যায়। অনেক সময় প্রচণ্ড শব্দে বজ্রপাতও ঘটে এবং এই সময় ঝড়বৃষ্টিও হতে দেখা যায়। সবকিছু মিলিয়ে গ্রীষ্মকালে প্রকৃতিতে নানান বৈচিত্র্য লক্ষ করা যায়।গউদ্দীপকটি ‘ছবির রং’ প্রবন্ধের লোকশিল্পী ও লোকশিল্পের বিষয়টির প্রতিনিধিত্ব করে। আমাদের দেশের অনেক ঐতিহ্যের মধ্যে লোকশিল্প অন্যতম। প্রাচীনকাল থেকেই আমাদের জাতির পরিচয় বহন করছে এই লোকশিল্প। তবে সঠিক পরিচর্যা ও সচেতনতার অভাবে বিলুপ্ত হতে চলেছে এই শিল্প। সবার সম্মিলিত প্রচেষ্টা ও সচেতনতায় লোকশিল্পের হারানো দিন ফিরিয়ে আনা সম্ভব। উদ্দীপকে গ্রামীণ জীবনে লোকশিল্পের প্রভাব সম্পর্কে বলা হয়েছে। প্রাচীনকাল থেকেই গ্রামে গ্রামে লোকশিল্পের চর্চা হয়ে আসছে। কাঠ, বাঁশ, বেত, সুতা, পাট ছাড়াও তামা-দস্তা, লোহা-সোনার বিচিত্র শিল্পকর্ম অত্যন্ত প্রচলিত আমাদের গ্রামগুলোতে। এর চেয়েও অধিক প্রচলিত মাটির তৈরি শিল্প। মূলত উদ্দীপকে আমাদের দেশের গ্রামগুলোয় প্রচলিত লোকশিল্প সম্পর্কে ধারণা দেওয়া হয়েছে। ‘ছবির রং’ প্রবন্ধেও গ্রামবাংলার লোকশিল্পের বিষয়টি প্রকাশ পেয়েছে। আমাদের দেশের গ্রামীণ লোকশিল্পীরা তৈরি করেন মাটির পুতুল, কাঠের পুতুল, লক্ষ্মীসরা, শখের হাঁড়ি, নকশিকাঁথা, হাতপাখা ইত্যাদি। এছাড়াও বিভিন্ন রং ব্যবহার করে ছবি ও শিল্পকে আরও সমৃদ্ধ করেছে তারা। তাই বলা যায়, উদ্দীপকটি 'ছবির রং' প্রবন্ধের লোকশিল্পী ও লোকশিল্পের বিষয়টির প্রতিনিধিত্ব করে।ঘউদ্দীপকটি 'ছবির রং' প্রবন্ধের আংশিক দিককে ধারণ করে— মন্তব্যটি যথার্থ। আমাদের গ্রামবাংলা ঐতিহ্য ও সৌন্দর্যে ভরপুর। নগরায়নের ফলে অনেক সৌন্দর্য ও ঐতিহ্য বিলুপ্তির পথে চলে গেলেও আমাদের গ্রামবাংলার অনেক ঐতিহ্য এখনও ধরে রেখেছে কিছু মানুষ। তাদের কাছে নিজেদের অস্তিত্ব, সৌন্দর্য ও ঐতিহ্যই সবকিছুর ঊর্ধ্বে। উদ্দীপকে গ্রামীণ লোকশিল্প ও সংস্কৃতি সম্পর্কে বলা হয়েছে। প্রাচীনকাল থেকেই আমাদের গ্রামবাংলায় লোকশিল্প অত্যন্ত গুরুত্বের সঙ্গে এর স্থান দখল করে আছে। কাঠ, বাঁশ, বেত, সুতা পাট ছাড়াও সোনাসহ বিভিন্ন ধাতব বস্তু থেকে তৈরি শিল্প আমাদের গ্রামবাংলায় অনেক প্রচলিত। তবে সবচেয়ে বেশি প্রসিদ্ধ মাটির শিল্প, যা উদ্দীপকে উল্লেখ করা হয়েছে। 'ছবির রং' প্রবন্ধে আমাদের দেশের লোকশিল্পীরা যে ধরনের শিল্প তৈরি করে তার কথা বলা হয়েছে। তারা তৈরি করে নকশিকাঁথা, শখের হাঁড়ি, হাতপাখা, পাটি ইত্যাদি। এছাড়া প্রবন্ধে আমাদের দেশের ছয় ঋতুর কথাও বলা হয়েছে। প্রত্যেক ঋতুতে এদেশ আলাদা আলাদা রূপ ধারণ করে। বিভিন্ন রং, নানা রঙের ফুল এবং বাংলাদেশের ক্ষুদ্র নৃগোষ্ঠী সম্পর্কেও ধারণা দেওয়া হয়েছে প্রবন্ধে। উদ্দীপকে শুধু লোকশিল্পের কথা বলা হয়েছে, যা আমাদের গ্রামবাংলায় অত্যন্ত প্রসিদ্ধ। 'ছবির রং' প্রবন্ধে শুধু লোকশিল্পের কথাই বলা হয়নি, এদেশের ঋতু সম্পর্কে, বিভিন্ন রং সম্পর্কে এবং বাংলাদেশের প্রাকৃতিক সৌন্দর্য ও ক্ষুদ্র নৃগোষ্ঠী সম্পর্কে বলা হয়েছে। কিন্তু উদ্দীপকে শুধু লোকশিল্পের কথা বলা হয়েছে, যা প্রবন্ধের একটি অংশের ধারক। তাই বলা যায়, উদ্দীপকটি ‘ছবির রং’ প্রবন্ধের আংশিক দিককে ধারণ করে।

Explanation:


Sub-Questions:

================================================================================
Question #9 (ID: 696568)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাতাসে শিউলি ফুলের সুবাস ছড়িয়ে আসে শরৎ। ভাদ্র-আশ্বিন দুই মাস শরৎকাল। এ সময় বর্ষার কালো মেঘ সাদা হয়ে স্বচ্ছ নীল আকাশে তুলোর মতো ভেসে বেড়ায়। নদীর তীরে বসে সাদা কাশফুলের মেলা। বিকেল বেলা মালা গেঁথে উড়ে চলে সাদা বকের সারি। রাতের আকাশে জ্বলজ্বল করে অজস্র তারার মেলা।

Options:
ক. ‘ষড়' শব্দের অর্থ কী?
খ. বাংলাদেশের ষড়ঋতু বাঙালির মনকে নানাভাবে প্রভাবিত করে কেন? বুঝিয়ে লেখ।
গ. উদ্দীপকের সঙ্গে 'ছবির রং' প্রবন্ধের কোন বিষয়ে সাদৃশ্য রয়েছে? আলোচনা কর।
ঘ. “উদ্দীপকের ভাবার্থে 'ছবির রং' প্রবন্ধে আলোচিত আমাদের প্রকৃতির রূপই যেন প্রতিফলিত হয়েছে।” — উক্তিটির তাৎপর্য বিশ্লেষণ কর।


Correct Answer: 

Solution:
কষড় শব্দের অর্থ ছয়।খনিসর্গের উজ্জ্বল-সুন্দর নানা রঙের সমাবেশ ও রূপের কারণে বাংলাদেশের ষড়ঋতু বাঙালির মনকে নানাভাবে প্রভাবিত করে।বাংলাদেশ ষড়ঋতুর দেশ। ছয়টি ঋতুতে প্রকৃতি নানাভাবে বর্ণিল সাজে সজ্জিত হয়। অনেক কাল আগে থেকেই বিভিন্ন ঋতুতে আমাদের চারপাশের পরিবেশের রূপ ও রং পাল্টে যায়। আর এর প্রভাব পড়ে মানুষের মনে। ঋতুর পালাবদলে বাঙালির মন আলোড়িত হয় বারবার।গশরৎকালের সৌন্দর্য বর্ণনার দিক থেকে উদ্দীপকের সঙ্গে ‘ছবির রং' প্রবন্ধের সাদৃশ্য রয়েছে।বাংলার প্রাকৃতিক সৌন্দর্যে সবাই বিমোহিত হয়। ভিন্ন ভিন্ন ঋতুতে বাংলা ভিন্ন ভিন্ন রূপ নিয়ে আমাদের সামনে হাজির হয়। প্রাকৃতিক সৌন্দর্যের কারণে এদেশকে সৌন্দর্যের রানি বলা হয়।উদ্দীপকে শরৎকালে বাংলার প্রাকৃতিক সৌন্দর্যের দিকটি ফুটে উঠেছে। ষড়ঋতুর বাংলাদেশে শিউলি ফুলের সুবাস নিয়ে আসে শরৎকাল। এ সময় নীল আকাশে সাদা মেঘ তুলোর মতো ভেসে বেড়ায়। নদীর তীর সাদা কাশফুলে ভরে যায়। ধানের সবুজ মাঠ বাতাসের দোলায় নেচে ওঠে। শাপলা ফুলে ভরে ওঠে বিলের ঝলমল জল। উদ্দীপকের মতো ‘ছবির রং' প্রবন্ধেও শরৎকালের প্রাকৃতিক সৌন্দর্যের বর্ণনা রয়েছে। ভাদ্র ও আশ্বিন এই দুই মাস শরৎকাল। প্রবন্ধে শরতের নীল আকাশের সাদা মেঘ, নদীর তীরের কাশফুল, ঝকঝকে বিলের পানিতে শাপলা ফুলের সৌন্দর্যের কথা বলা হয়েছে। শরতে প্রকৃতির মোহনীয় রূপ আমাদের মুগ্ধ করে। এভাবে 'ছবির রং' প্রবন্ধে আলোচিত শরতের প্রাকৃতিক সৌন্দর্যের বিষয়টি উদ্দীপকের সঙ্গে সাদৃশ্যপূর্ণ।ঘ“উদ্দীপকের ভাবার্থে 'ছবির রং' প্রবন্ধে আলোচিত আমাদের প্রকৃতির রূপই যেন প্রতিফলিত হয়েছে।” — উক্তিটি যথার্থ।প্রাকৃতিক সৌন্দর্যের কারণে বাংলাদেশকে রূপের রানি বলা হয়। প্রকৃতির ক্ষুদ্র ক্ষুদ্র বিষয় এদেশের সৌন্দর্যকে বহুগুণে বাড়িয়ে দেয়। বিভিন্ন ঋতুর রূপবৈচিত্র্যে বাংলার প্রকৃতি আরও মনোরম হয়ে ওঠে।উদ্দীপকে ষড়ঋতুর দেশ বাংলাদেশের শরৎকালের প্রাকৃতিক সৌন্দর্যের দিকটি প্রতিফলিত হয়েছে। এ সময় নীল আকাশে সাদা তুলার মতো মেঘ উড়ে বেড়ায়। নদীর তীর সাদা কাশফুলে ছেয়ে যায়। আকাশে বকের সারি, ঝলমলে বিলে শাপলার হাসি, সবুজ ফসলের মাঠ, রাতে অজস্র তারার মেলা বাংলার প্রাকৃতিক সৌন্দর্যের বিষয়টিকে আরও রূপময় করে তোলে। “ছবির রং' প্রবন্ধেও বাংলার প্রকৃতির রূপের প্রতিফলন লক্ষ করা যায়। এখানে চারপাশের গাছপালা, ফুল, মাঠ, নদী সবকিছুর মাঝে অপরূপ সৌন্দর্যের ঘনঘটা পরিলক্ষিত হয়। এখানকার প্রকৃতির সৌন্দর্যের রং যেন অফুরান। ঋতুর বৈচিত্র্যে বাংলার প্রকৃতির রূপ ও রং বদলে যায়। বিভিন্ন ঋতুতে আমাদের চারপাশ প্রকৃতির রঙে কতটা ঐশ্বর্যমণ্ডিত হয়ে ওঠে তার বর্ণনাও এ প্রবন্ধে রয়েছে।‘ছবির রং' প্রবন্ধে বাংলার প্রকৃতির রং-রূপের দিকটি ফুটিয়ে তোলা হয়েছে। উদ্দীপকেও বাংলার প্রকৃতির রূপের দিকটি প্রতিফলিত হয়েছে। উদ্দীপকে শরতের প্রাকৃতিক সৌন্দর্য বর্ণনার মধ্য দিয়ে যেন এদেশের প্রকৃতির রূপই প্রতিফলিত হয়েছে। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #10 (ID: 696571)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাতাসে শিউলি ফুলের সুবাস ছড়িয়ে আসে শরৎ। ভাদ্র-আশ্বিন দুই মাস শরৎকাল। এ সময় বর্ষার কালো মেঘ সাদা হয়ে স্বচ্ছ নীল আকাশে তুলোর মতো ভেসে বেড়ায়। নদীর তীরে তীরে বসে সাদা কাশফুলের মেলা। বিকেল বেলা মালা গেঁথে উড়ে চলে সাদা বকের সারি। সবুজ ঢেউয়ের দোলায় দুলে ওঠে ধানের খেত। রাতের আকাশে জ্বলজ্বল করে অজস্র তারার মেলা। শাপলার হাসিতে বিলের জল ঝলমল ঝলমল করে। [তথ্যসূত্র : বাংলাদেশের ষড়ঋতু, বাংলা ব্যাকরণ ও নির্মিতি, অষ্টম শ্রেণি

Options:
ক. 'ষড়' শব্দের অর্থ কী?
খ. বাংলাদেশের শিশুদের আঁকা ছবি খুব সহজেই চেনা যায় কেন?
গ. উদ্দীপকের সঙ্গে 'ছবির রং' প্রবন্ধের কোন বিষয়ে সাদৃশ্য রয়েছে? আলোচনা কর।
ঘ. “উদ্দীপকের ভাবার্থে 'ছবির রং' প্রবন্ধে আলোচিত আমাদের প্রকৃতির রূপই যেন প্রতিফলিত হয়েছে।” উক্তিটির তাৎপর্য বিশ্লেষণ কর।


Correct Answer: 

Solution:
ক‘ষড়' শব্দের অর্থ ছয়।খবাংলাদেশের শিশুদের আঁকা ছবির রং অনেক উজ্জ্বল, সাহসী এবং মৌলিক রং ঘেঁষা বৈশিষ্ট্যের কারণে খুব সহজেই চেনা যায়।বিভিন্ন ঋতুতে বাংলার প্রকৃতি সেজে ওঠে উজ্জ্বল রঙে। যার ফলে বাংলার শিশুদের মনও নানাভাবে প্রভাবিত হয়। বাংলার শিশুরা মনের মাধুরী মিশিয়ে ছবি আঁকে। আর সে কারণেই বাংলাদেশের শিশুদের আঁকা ছবিতে অনেক উজ্জ্বল ও মৌলিক রঙের প্রাধান্য পরিলক্ষিত হয়। রং নির্বাচনের ক্ষেত্রে বাংলাদেশের শিশুদের আঁকা ছবিতে সাহসিকতার ছাপ দেখা যায়। উক্ত বৈশিষ্ট্যের দিক থেকে বাংলাদেশের শিশুদের আঁকা ছবি খুব সহজেই চেনা যায়।গশরৎকালের সৌন্দর্য বর্ণনার দিক থেকে উদ্দীপকের সঙ্গে 'ছবির রং' প্রবন্ধের সাদৃশ্য রয়েছে।বাংলার প্রাকৃতিক সৌন্দর্যে আমরা বিমোহিত হই বারবার। বিভিন্ন ঋতুতে বাংলা ভিন্ন ভিন্ন রূপ নিয়ে আমাদের সামনে হাজির হয়। বাংলাদেশের প্রাকৃতিক সৌন্দর্যের কারণেই এদেশকে সৌন্দর্যের রানি বলা হয়।উদ্দীপকে শরৎকালে বাংলার প্রাকৃতিক সৌন্দর্যের দিকটি ফুটে উঠেছে। ষড়ঋতুর বাংলাদেশে শিউলি ফুলের সুবাস ছড়িয়ে আসে শরৎকাল। এ সময় নীল আকাশে সাদা মেঘ তুলোর মতো ভেসে বেড়ায়। নদীর তীর সাদা কাশফুলে ভরে যায়। ধানের সবুজ মাঠ বাতাসের দোলায় নেচে ওঠে। শাপলা ফুলে ভরে ওঠে বিলের ঝলমল জল। 'ছবির রং' প্রবন্ধেও রয়েছে শরৎকালের প্রাকৃতিক সৌন্দর্যের বর্ণনা। ভাদ্র ও আশ্বিন এই দুই মাস মিলে শরৎকাল। শরতের নীল আকাশের সাদা মেঘ, নদীর তীরের কাশফুল, ঝকঝকে বিলের পানিতে শাপলা ফুলের সৌন্দর্যের কথা প্রবন্ধে রয়েছে। শরতের মোহনীয় রূপ আমাদের মুগ্ধ করে। এভাবে প্রবন্ধে আলোচিত শরতের প্রাকৃতিক সৌন্দর্যের বিষয়টি উদ্দীপকের সঙ্গে সাদৃশ্যপূর্ণ।ঘ“উদ্দীপকের ভাবার্থে 'ছবির রং' প্রবন্ধে আলোচিত আমাদের প্রকৃতির রূপই যেন প্রতিফলিত হয়েছে।” — উক্তিটি যথার্থ। প্রাকৃতিক সৌন্দর্যের কারণেই বাংলাদেশকে রূপের রানি বলা হয়েছে। বাংলাদেশের প্রকৃতির ক্ষুদ্র ক্ষুদ্র বিষয় সৌন্দর্যের বিশালতাকে বহুগুণে বাড়িয়ে দিয়েছে। বিভিন্ন ঋতুর রূপবৈচিত্র্যে রঙিন হয়ে ওঠে বাংলার প্রকৃতি।উদ্দীপকে ষড়ঋতুর দেশ বাংলাদেশের শরৎকালের প্রাকৃতিক সৌন্দর্যের বর্ণনা রয়েছে। এ সময় বর্ষার কালো মেঘ সাদা হয়ে নীল আকাশে উড়ে বেড়ায়। নদীর তীর সাদা কাশফুলে ছেয়ে যায়। আকাশে বকের সারি, ঝলমলে বিলে শাপলার হাসি, সবুজ ফসলের মাঠ, রাতে অজস্র তারার মেলা বাংলার প্রাকৃতিক সৌন্দর্যের বিষয়টিকে আরও রূপময় করে তোলে। 'ছবির রং' প্রবন্ধেও বাংলার প্রকৃতির রূপের বিষয়টি প্রতিফলিত হয়েছে। আমাদের চারপাশের গাছপালা, ফুল, মাঠ, নদী সবকিছুর মাঝে অপরূপ সৌন্দর্যের ঘনঘটা পরিলক্ষিত হয়। প্রকৃতির সৌন্দর্যের রং যেন অফুরান। ঋতুর বৈচিত্র্যে বাংলার প্রকৃতির রূপ ও রং বদলে যায়। বিভিন্ন ঋতুতে আমাদের চারপাশ প্রকৃতির রঙে কতটা ঐশ্বর্যমণ্ডিত হয়ে ওঠে তার বর্ণনা প্রবন্ধে রয়েছে।'ছবির রং' প্রবন্ধে বাংলার প্রকৃতির রং-রূপের দিকটি ফুটিয়ে তোলা হয়েছে। উদ্দীপকের ভাবার্থেও বাংলার প্রকৃতির রূপের দিকটি প্রতিফলিত হয়েছে। উদ্দীপকে শরতের প্রাকৃতিক সৌন্দর্য বর্ণনার মধ্য দিয়ে যেন আমাদের প্রকৃতির রূপই প্রতিফলিত হয়েছে। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #11 (ID: 696574)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ঝিঙে ফুল! ঝিঙে ফুল!

সবুজ পাতার দেশে ফিরোজিয়া ফিঙে-কুল

গুল্মে পর্ণে

লতিকার কর্ণে

ঢলঢল স্বর্ণে

ঝলমল দোলো দুল-

ঝিঙে ফুল।

ঝিঙে ফুলঃ

Options:
ক. ষড়ঋতুর শেষ ঋতু কোনটি?
খ. বসন্তকালে গাছে গাছে কোন প্রতিযোগিতা চলে?
গ. উদ্দীপকের বর্ণিত বিষয়টিতে 'ছবির রং' প্রবন্ধটির কোন দিকটি ফুটে উঠেছে? ব্যাখ্যা কর।
ঘ. “উদ্দীপকের বর্ণিত বিষয় 'ছবির রং' প্রবন্ধটির একটি মাত্র ভাবের ধারক।” — মন্তব্যটি বিশ্লেষণে তোমার মতামত তুলে ধর।


Correct Answer: 

Solution:
কবসন্ত ষড়ঋতুর শেষ ঋতু।খবসন্তকালে গাছে গাছে নতুন নতুন ফুল ফোটার প্রতিযোগিতা চলে।বাংলাদেশ ষড়ঋতুর দেশ। ঋতু পরিবর্তনে প্রাকৃতিক সৌন্দর্যের পরিবর্তন ঘটে। বসন্তের আগমনে গাছে গাছে নানা রকম ফুল ফোটে। চারদিকে বিভিন্ন রঙের ফুলের সমাহার ঘটে। যেন এই ফুল ফুটানোর জন্য গাছগুলোর মধ্যে প্রতিযোগিতা শুরু হয়।গউদ্দীপকে বর্ণিত বিষয়টিতে 'ছবির রং' প্রবন্ধটির প্রাকৃতিক সৌন্দর্যের দিকটি ফুটে উঠেছে।প্রকৃতিতে এমন কিছু ক্ষুদ্র ক্ষুদ্র বিষয় থাকে, যেগুলোর সৌন্দর্য থাকে বিশাল। এ রকম সুন্দর বিষয় উপলব্ধি করার জন্য একটি স্বচ্ছ সুন্দর মনের প্রয়োজন।উদ্দীপকে ঝিঙে ফুলের সৌন্দর্য বর্ণিত হয়েছে। এ ফুল ঝিঙে লতায় স্বর্ণালংকারের মতো ঝুলে থাকে। এ রকম মনমাতানো দৃশ্য সবারই ভালো লাগে। 'ছবির রং' প্রবন্ধটিতে বসন্তকালের সুন্দর ছবি বর্ণিত হয়েছে। এ ঋতুর আগমনে গাছে গাছে নতুন পাতা গজায়, ফুল ফোটে। ফুলের মধু খেয়ে সুন্দর প্রজাপতি আরও সুন্দর হয়ে ওঠে। তাই আমরা বলতে পারি যে, 'ছবির রং' প্রবন্ধের প্রাকৃতিক সৌন্দর্যের দিকটি উদ্দীপকে ফুটে উঠেছে।ঘ“উদ্দীপকের বর্ণিত বিষয় 'ছবির রং' প্রবন্ধের একটি মাত্র ভাবের ধারক।” — মন্তব্যটি যথার্থ।ষড়ঋতুর বাংলাদেশে সময়ের সঙ্গে প্রকৃতির সৌন্দর্যের পরিবর্তন আসে। এ ধরনের পরিবর্তনে মানুষের মনও রঙিন হয়ে ওঠে। সমস্ত প্রাণীর মাঝে বৈচিত্র্য আসে, বৈচিত্র্য আসে সবুজ তৃণলতাতেও।উদ্দীপকে ঝিঙে ফুলের সৌন্দর্যের দিকটি উপস্থাপিত হয়েছে। এর সুবাস ও সৌন্দর্য চারদিকের পরিবেশকে মনোরম করে তোলে। ঝোপের মধ্যে এটিকে দেখলে কোনো লতার কানের স্বর্ণালংকার মনে হয়। ‘ছবির রং' প্রবন্ধে প্রকৃতির নানা রূপ অত্যন্ত স্বচ্ছভাবে ফুটে উঠেছে। বাংলাদেশের ষড়ঋতুর আবির্ভাবে প্রকৃতির অসাধারণ সৌন্দর্যের দিকটি প্রকাশিত হয়েছে এ প্রবন্ধে। গাছে গাছে সবুজের সমারোহ, বিভিন্ন রঙের পাখি, চিত্রীর বিভিন্ন রঙে ছবি আঁকা, বিভিন্ন রং সৃষ্টির সূত্র ইত্যাদির বর্ণনা প্রবন্ধে প্রধান হয়ে উঠেছে।উদ্দীপকে ঝিঙে ফুলের শোভা ও আকর্ষণের দিকটি বর্ণিত হয়েছে। পক্ষান্তরে ‘ছবির রং' প্রবন্ধে শুধু প্রকৃতির অনুষঙ্গই নয়, রং, রঙের ব্যবহার, শিল্পীর শিল্পমন, প্রকৃতির সঙ্গে রঙের সংযোগ ইত্যাদি বিষয়েরও প্রকাশ ঘটেছে। এই বিচারে মন্তব্যটি যথার্থ।

Explanation:


Sub-Questions:

================================================================================
Question #12 (ID: 696577)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গত ডিসেম্বরে রিংকু তার মামার বাড়ি আলোকদিয়ায় বেড়াতে যায়। তার মা তাকে সেখানকার বিদ্যালয়ে নিয়ে যান। বিদ্যালয় প্রাঙ্গণে নানা রঙের অনেক ফুল আর প্রজাপতি দেখে সে মুগ্ধ হয়। সেখানে সে শিক্ষার্থীদের তৈরি উজ্জ্বল রঙের নানা ধরনের পুতুল, বিভিন্ন রং দিয়ে আঁকা ছবি দেখে অভিভূত হয়ে পড়ে।

Options:
ক. চাষিরা কোন মাসে দল বেঁধে ফসল কাটে? -
খ. 'এ দেশের প্রকৃতি নানারূপে প্রতিফলন ঘটেছে।'— বুঝিয়ে লেখ ।
গ. বিদ্যালয়ের দৃশ্যে কোন ঋতুর পরিচয় পাওয়া যায়?
ঘ. 'বিদ্যালয়ের শিক্ষার্থীদের তৈরি পুতুল ও আঁকা ছবিগুলো যেন আমাদেরই প্রকৃতি।”- 'ছবির রং প্রবন্ধের আলোকে এ উক্তির তাৎপর্য বিশ্লেষণ কর ।


Correct Answer: 

Solution:
কঅগ্রহায়ণ মাসে চাষিরা দল বেঁধে ফসল কাটে, কারণ এটি ফসল তোলার মৌসুম।খএ দেশের প্রকৃতি ঋতুভেদে নানা রঙে রূপ ধারণ করে।বাংলাদেশের প্রকৃতিতে ছয়টি ঋতু রয়েছে এবং প্রতিটি ঋতুই নিজস্ব বৈশিষ্ট্য বহন করে। ঋতু পরিবর্তনের সঙ্গে সঙ্গে গাছপালা, ফুল, ফল, মাঠঘাট ইত্যাদির রং ও রূপ পরিবর্তিত হয়। কখনও আকাশ নীল, মাঠ সবুজ, ফুল হলুদ বা লাল হয়ে ওঠে। নদীর রূপও একেক ঋতুতে একেক রকম হয়। মানুষ তাদের পোশাকেও এই ঋতুবৈচিত্র্য প্রকাশ করে। তাই বলা যায়, এ দেশের প্রকৃতি ঋতু অনুযায়ী নানারূপে প্রতিফলিত হয়।গবিদ্যালয়ের দৃশ্যে বসন্ত ঋতুর পরিচয় পাওয়া যায়।বাংলাদেশের ছয়টি ঋতুর মধ্যে বসন্ত সবচেয়ে রঙিন ও প্রাণবন্ত। উদ্দীপকে রিংকু বিদ্যালয়ে গিয়ে নানা রঙের ফুল ও প্রজাপতি দেখে মুগ্ধ হয়। বসন্তকালে প্রকৃতিতে ফুল ফোটে, প্রজাপতি উড়ে বেড়ায়। বিদ্যালয়ের বর্ণনায় এই চিত্র ফুটে উঠেছে। বসন্তে ফাল্গুন ও চৈত্র মাসে চারপাশে উজ্জ্বল রঙের ছড়াছড়ি দেখা যায়। তাই বলা যায়, উদ্দীপকের দৃশ্য বসন্ত ঋতুরই প্রতিফলন।ঘমন্তব্যটি “ছবির রং” প্রবন্ধের আলোকে গভীর তাৎপর্য বহন করে।বাংলাদেশের প্রাকৃতিক সৌন্দর্য শিশুদের শিল্পচর্চায় অনুপ্রেরণা জোগায়। বিদ্যালয়ের শিক্ষার্থীরা নিজেরা তৈরি পুতুল ও চিত্রকর্মে প্রকৃতির সৌন্দর্য প্রকাশ করেছে। উদ্দীপকে দেখা যায়, রিংকু বিদ্যালয়ে এসব দেখে মুগ্ধ হয়েছে, কারণ প্রকৃতি ও শিল্পের এক গভীর সংযোগ সেখানে প্রকাশ পেয়েছে। “ছবির রং” প্রবন্ধে বলা হয়েছে, প্রকৃতির রংই শিল্পীর রঙের উৎস। বাংলাদেশের ছয় ঋতুর বৈচিত্র্য শিশুদের ছবিতে প্রতিফলিত হয়। তাদের সাহসী, উজ্জ্বল ও মৌলিক রঙের ব্যবহার প্রকৃতি থেকেই শেখা। তাই মন্তব্যটি নিঃসন্দেহে যথাযথ ও শিক্ষণীয়।

Explanation:


Sub-Questions:

================================================================================
Question #13 (ID: 696579)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আজি বাংলাদেশের হৃদয় হতে কখন আপনি

তুমি এই অপরূপ রূপে বাহির হলে জননী!

ওগো মা, তোমায় দেখে দেখে আঁখি না ফিরে!

তোমার দুয়ার আজি খুলে গেছে সোনার মন্দিরে

Options:
ক. নীল ও লাল রং মেশালে কোন রং পাওয়া যায়?
খ. বাংলাদেশের বর্ষা ঋতুর বর্ণনা দাও।
গ. উদ্দীপকটি ‘ছবির রং' প্রবন্ধে কোন দিকটিকে ফুটিয়ে তোলে?
ঘ. “দেশমাতৃকার অপরূপ রূপ ফুটিয়ে তুললেও উদ্দীপকটি 'ছবির রং' প্রবন্ধের মূলভাব প্রকাশ করে না।” বক্তব্য বিষয়ে তোমার মতামত দাও।


Correct Answer: 

Solution:
কনীল ও লাল রং মেশালে বেগুনি রং পাওয়া যাবে।খআষাঢ়-শ্রাবণ এ দুই মাস বাংলাদেশের বর্ষা ঋতু।ঝিরঝিরে অল্প বৃষ্টি থেকে ঝরঝর করে প্রবল বেগে বৃষ্টি হয় এ সময়। বর্ষা ঋতুতে বাংলার মাঠঘাট, নদী-নালা, বিল-ঝিল পানিতে টইটম্বুর থাকে। পানি পেয়ে গাছপালা সতেজ হয় এবং গাঢ় সবুজ রঙে ভরে যায় গাছপালা, বনজঙ্গল, ধানখেত, পাটখেত ইত্যাদি। কমলা-সাদা কদম ফুল বর্ষা ঋতুর নন্দিত ফুল।গউদ্দীপকের কবিতাংশটি 'ছবির রং' প্রবন্ধের বাংলাদেশের শাশ্বত রূপ ফুটিয়ে তোলে।বাংলার অনন্যসাধারণ সৌন্দর্যে কালে কালে, যুগে যুগে কবি, শিল্পী, সাধারণ জনতা মুগ্ধ হয়েছেন। ছয় ঋতুর এ বাংলাদেশে রূপের শেষ নেই। সবুজ ফসলের মাঠ, বনবনানী আর নদীর কলতান, গাছে গাছে ফুল ও ফলের মেলা বাংলার প্রকৃতিতে।উদ্দীপকের কবিতাংশে বাংলা মায়ের অপরূপ সৌন্দর্যের দিকটি তুলে ধরা হয়েছে। বলা হয়েছে, বাংলাদেশের হৃদয় সত্তার ভেতর থেকে প্রকৃতি আজ যেন স্বর্গীয় সৌন্দর্য নিয়ে আবির্ভূত হয়েছে। বাংলা মায়ের রূপসুষমা দেখে দেখে আঁখি তৃপ্ত হয় না। বাংলা মায়ের রূপের দুয়ার প্রকৃতি আজ খুলে গেছে যেন সোনার স্বপ্ন মন্দিরে। উদ্দীপকের অনুরূপ বাংলার সৌন্দর্যের অপরূপ ও অনন্য বর্ণনা 'ছবির রং' প্রবন্ধেও ফুটে উঠেছে। বিভিন্ন ঋতুতে বাংলা মায়ের রূপসৌন্দর্য কতখানি ঐশ্বর্যমণ্ডিত হয়ে ওঠে তা প্রকাশ পেয়েছে। প্রকাশ পেয়েছে প্রতিটি ঋতুতে বাংলার প্রকৃতির অপরূপ সাজের কথা। তাই বলা যায় যে, উদ্দীপকের কবিতাংশটি আলোচ্য প্রবন্ধের বাংলাদেশের শাশ্বত রূপ ফুটিয়ে তোলে।ঘ“দেশমাতৃকার অপরূপ রূপ ফুটিয়ে তুললেও উদ্দীপকের কবিতাংশটি 'ছবির রং' প্রবন্ধের মূলভাব প্রকাশ করে না।” বক্তব্যের সঙ্গে আমি একমত পোষণ করি।মাতৃভূমির প্রাকৃতিক শোভা মানুষের মনে আনন্দ সৃষ্টি করে। সবুজ গাছপালা, নদ-নদীতে ভরা বাংলাদেশ। প্রকৃতির অপার সৌন্দর্য নিয়ে গড়ে ওঠা এই দেশটি দেখতে মনোমুগ্ধকর।উদ্দীপকের কবিতাংশে বাংলাদেশের অপরূপ সৌন্দর্যের অনন্য রূপসুষমা বর্ণনা করা হয়েছে। উদ্দীপকের মতো 'ছবির রং' প্রবন্ধে নানা ঋতুতে এদেশের বৈচিত্র্যপূর্ণ অশেষ সৌন্দর্য সুষমা ফুটে উঠেছে। এরপরও কবিতাংশটি 'ছবির রং' প্রবন্ধের মূলভাব প্রকাশ করতে পারেনি। কেননা 'ছবির রং' প্রবন্ধের মূলভাব হলো প্রকৃতি ও শিল্পীর মাঝে রঙের খেলা। বিভিন্ন ঋতুতে আমাদের চারপাশের পরিবেশের রূপ ও রং বদলে যায়। একজন চিত্রশিল্পী তা তাঁর ছবিতে রঙে-রেখায় ফুটিয়ে তোলেন। ছবির সেই নানা রং ও রঙের বৈচিত্র্যের কথাই লেখক হাশেম খান তাঁর 'ছবির রং' প্রবন্ধে ফুটিয়ে তুলেছেন। আর প্রদত্ত উদ্দীপকে একজন কবির দৃষ্টিতে দেশমাতৃকার রূপৈশ্বর্য ফুটে উঠেছে। তাই এ কথা বলা যায় যে, প্রশ্নোক্ত মন্তব্যটি যৌক্তিক ও যথার্থ।

Explanation:


Sub-Questions:

================================================================================
Question #14 (ID: 696582)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আজকাল এগুলোর বিক্রি ভালো। সস্তায় ঘরের দেয়াল সাজাবার জন্যে অনেকেই কেনে। একেকটা চিত্রের জন্য কাঠের ওপর খোদাই করা নকশা আছে। তার ওপর কাদার তাল টিপে টিপে পাটা তৈরি করছে ওরা। কাদার তালে ফুটে উঠছে নকশা।

Options:
ক. তিনটি রং মিশিয়ে কতগুলো রং পাওয়া যায়?
খ. “সাদা ও কালো রং ছবি আঁকার ক্ষেত্রে খুবই ........ গুরুত্বপূর্ণ।” — কথাটি বুঝিয়ে দাও।
গ. উদ্দীপকে 'ছবির রং' প্রবন্ধটির কোন দিকটি ফুটে উঠেছে? ব্যাখ্যা কর।
ঘ. “উদ্দীপক এবং 'ছবির রং' প্রবন্ধটিতে ভিন্ন আঙ্গিকে বাংলাদেশের ঐতিহ্যকে ধারণ করা হয়েছে।” — মন্তব্যটি বিশ্লেষণ কর।


Correct Answer: 

Solution:
কতিনটি রং মিশিয়ে অনেক রং পাওয়া যায়।খসাদা ও কালো রং আঁকার ক্ষেত্রে খুবই গুরুত্বপূর্ণ। কারণ মৌলিক রং মিশিয়ে এই রং দুটি পাওয়া যায় না।ছবি আঁকার জন্য নানা প্রকারের রং রয়েছে। হলুদ, নীল ও লাল এই তিনটি আসল রং। এই তিন রং মিশিয়ে অনেক রং পাওয়া যায়। তবে ছবি আঁকার ক্ষেত্রে সাদা ও কালো রং অন্যতম। মৌলিক রং মিলিয়ে মিশিয়ে এ দুটি রং পাওয়া যায় না। তাই এ দুটি রং খুবই গুরুত্বপূর্ণ।গউদ্দীপকে 'ছবির রং' প্রবন্ধটির লোকশিল্পীর শিল্পমনের দিকটি ফুটে উঠেছে।শিল্পীরা দেশের ঐতিহ্য ও প্রাকৃতিক সৌন্দর্যকে নানাভাবে রং-তুলিতে ফুটিয়ে তোলেন। এ রকম ঐতিহ্যবাহী সৌন্দর্য ব্যক্তির মনে দেশপ্রেমের বহিঃপ্রকাশ ঘটায়। এ রকম কাজ শিল্পীমনের পরিচয় বহন করে।উদ্দীপকে কুমোরদের কারিগরি দক্ষতার বিষয় বর্ণিত হয়েছে। কুমোররা মাটি দিয়ে সুনিপুণভাবে মাটির জিনিসপত্র তৈরি করে দেশের ঐতিহ্যকে তুলে ধরে নিজেদের জীবিকার্জন করেন। কিন্তু তাদের রয়েছে একটি শিল্পীমন, তাই তারা তাতে নকশা কাটেন। 'ছবির রং' প্রবন্ধে দেশের প্রাকৃতিক সৌন্দর্য ও নানামুখী পরিবেশ পরিচয় তুলে ধরতে নানা রঙের ব্যবহারের কথা বলা হয়েছে। চিত্রকর অত্যন্ত দক্ষতার সঙ্গে প্রয়োজনীয় রং ব্যবহারে কোনো বিষয়ের প্রকৃত রূপ তুলে ধরেন। লোকশিল্পীরাও তাদের তৈরি শিল্পে উজ্জ্বল ও সতেজ রং ব্যবহার করে শিল্পীমনের পরিচয় দেন। এভাবে 'ছবির রং' প্রবন্ধের লোকশিল্পীর শিল্পমনের দিকটি উদ্দীপকে ফুটে উঠেছে।ঘ“উদ্দীপক এবং 'ছবির রং' প্রবন্ধটিতে ভিন্ন আঙ্গিকে বাংলাদেশের ঐতিহ্যকে ধারণ করা হয়েছে।” — মন্তব্যটি যথার্থ।প্রকৃতির অপরূপ শোভা নানাভাবে আমাদের আনন্দ দেয়। প্রকৃতির সমস্ত শোভিত বিষয়কে মানুষ নানাভাবে অনুভব করে। এসব দৃশ্য অঙ্কনে শিল্পীমনের কারিগরি দক্ষতার বড় বেশি প্রয়োজন হয়।উদ্দীপকে বর্ণিত হয়েছে কুমোরদের মাটি দ্বারা জিনিসপত্র বানানোর কথা। তারা নানা ধরনের তৈজসপত্র, বিশিষ্ট ব্যক্তিদের অবয়ব এবং ঐতিহ্য নির্মাণে গুরুত্বপূর্ণ ভূমিকা রাখেন। ‘ছবির রং' প্রবন্ধে শিল্পীরা নানা রং ব্যবহারের মাধ্যমে একটি বিষয়ের প্রকৃত অবয়ব, দেশের প্রাকৃতিক সৌন্দর্য, স্থাপনার চিত্র, গ্রামীণ লোকশিল্প, পোশাক ইত্যাদি ফুটিয়ে তুলতে পারেন। যার মধ্য দিয়ে তাঁদের শিল্পীমনের পরিচয় পাওয়া যায়।উদ্দীপকে কুমোররা মাটি দ্বারা নানা জিনিসের অবয়ব তৈরি করেন। অনুরূপভাবে চিত্রশিল্পী ও লোকশিল্পীরা বিভিন্ন রং ব্যবহারের মাধ্যমে এদেশের ঐতিহ্যকে তুলে ধরতে পারেন। তাই বলা যায় যে, “উদ্দীপক এবং 'ছবির রং' প্রবন্ধটিতে ভিন্ন আঙ্গিকে দেশের ঐতিহ্যকে ধারণ করা হয়েছে” মন্তব্যটি যথার্থ।

Explanation:


Sub-Questions:

