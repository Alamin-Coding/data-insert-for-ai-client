================================================================================
Question #1 (ID: 696922)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অর্ধবার্ষিক পরীক্ষায় গণিত আর ইংরেজিতে খারাপ করেছিল রিফা। মার অসুস্থতা, বাড়িতে ঝামেলা— সব মিলিয়ে আসলে পড়ালেখাটা সেভাবে হয়ে ওঠেনি। প্রথমে প্রচণ্ড মন খারাপ হয়েছিল। হঠাৎ তার মনে হলো পাশের বাড়ির জুথির কথা, এত দারিদ্র্যের মধ্যে থেকেও সে দিব্যি ক্লাসের প্রথম স্থানটি দখল করে আছে। জুথি যদি পারে, তবে সে-ও পারবে। এই মনোবল নিয়ে সে পড়া শুরু করে এবং পরবর্তীতে ভালো ফল করে।

Options:
ক. কুমুর সহপাঠীদের নাম কী?
খ. কুমু কীভাবে আবার নতুন করে হাঁটতে শিখল? - বুঝিয়ে দাও।
গ. 'পাখি' গল্পের সঙ্গে উদ্দীপকের সাদৃশ্য নিরূপণ কর।
ঘ. “ঐকান্তিক প্রচেষ্টার মাধ্যমেই প্রতিকূলতাকে জয় করে রিফা পরীক্ষায় ভালো ফল করেছে।” — 'পাখি' গল্পের আলোকে যৌক্তিকতা বিশ্লেষণ কর।


Correct Answer: 

Solution:
ককুমুর সহপাঠীর নাম হাসি ও রত্না।খপাখির ধীরে ধীরে সেরে ওঠার প্রতিটি ধাপ দেখে কুমু হাঁটতে শিখল।কুমুর ডান পায়ে সমস্যা হওয়ায় সে ঠিকমতো হাঁটতে পারে না। তাই তার পরিবারের সবাই তাকে সোনাঝুরিতে দিদিমার কাছে পাঠায়। সেখানে যাওয়ার পর একদিন হঠাৎ একটা হাঁস শিকারির গুলিতে আহত হয়ে এসে লেবু গাছে আটকে থাকে। শিকারির গুলিতে আহত বুনো হাঁসটিকে সে আর লাটু সুস্থ হতে সাহায্য করে। এই হাঁসের সুস্থ হয়ে ওঠার প্রতিটি ধাপ দেখে সে সুস্থ হওয়ার প্রেরণা পায়। সে নিজের কাজ নিজে করে। নিজে নিজে হেঁটে বেড়ায়। নিজের চেষ্টায় সে ধীরে ধীরে সুস্থ হয়ে ওঠে। এভাবেই কুমু আবার নতুন করে হাঁটতে শিখল।গঅন্যের কাছ থেকে অনুপ্রেরণা নিয়ে নিজের অবস্থার পরিবর্তন ঘটানোর দিক থেকে উদ্দীপকটি 'পাখি' গল্পের সঙ্গে সাদৃশ্যপূর্ণ।জীবনে নানা ঘাত-প্রতিঘাত আসবে এটাই স্বাভাবিক। সাহসী মানুষ সব প্রতিকূলতার মধ্য থেকেই তা প্রতিহত করে। তার এ শক্তি সে পায় চারপাশের মানুষকে দেখে। 'পাখি' গল্পে বুনো হাঁসটির জীবনীশক্তি অনন্যসাধারণ। আঘাত পেয়েও সে দমে যায়নি; বেঁচে ওঠার চেষ্টা করেছে, ওড়ার চেষ্টা করেছে। এমনকি নিজের খাবারও নিজেই জোগাড় করেছে। তার এ প্রচেষ্টায় কুমুও অনুপ্রাণিত হয় এবং নিজ চেষ্টায় সুস্থ হয়ে ওঠে। উদ্দীপকের রিফাও অন্যের প্রতিকূলতাকে জয় করা দেখে অনুপ্রাণিত হয়। জুথির ইচ্ছাশক্তিতে অনুপ্রাণিত হয়ে পরবর্তীতে সে পরীক্ষায় ভালো ফল করে। তাই আমরা বলতে পারি যে, অন্যের কাছ থেকে অনুপ্রেরণা নিয়ে নিজের অবস্থার পরিবর্তন ঘটানোর দিক থেকে উদ্দীপকটি 'পাখি' গল্পের সঙ্গে সাদৃশ্যপূর্ণ।ঘঐকান্তিক প্রচেষ্টার মাধ্যমেই প্রতিকূলতাকে জয় করে রিফা পরীক্ষায় ভালো ফল করেছে — মন্তব্যটি যথার্থ।অনেকেই নিজ অবস্থার পরিবর্তন ঘটানোর চেষ্টা করে না, কেবল ভাগ্যকে দোষারোপ করে। সত্যি বলতে তাদের মধ্যে অবস্থা পরিবর্তনের ইচ্ছাই নেই। আর প্রচণ্ড আত্মবিশ্বাসী মানুষ ভাগ্যকে দোষারোপ করে না, নিজের সবটুকু চেষ্টা দিয়ে তা পরিবর্তন করে। 'পাখি' গল্পের কুমু আত্মবিশ্বাসী এক মেয়ে। তাই সে নিজের চেষ্টায় দ্রুত সুস্থ হয়ে উঠেছে। এ বিষয়ে আহত পাখিটির সুস্থ হয়ে ওঠার প্রতিটি ধাপ তাকে অনুপ্রাণিত করেছে। উদ্দীপকের রিফাও আত্মবিশ্বাসী ও উদ্যমী। পাশের বাড়ির জুথির অদম্য মনোভাব তাকে অনুপ্রাণিত করেছে। ফলে সে পূর্ণ উদ্যমে পড়াশুনা শুরু করে এবং পরীক্ষায় ভালো ফল করে।বিনা প্রচেষ্টায় কিছু অর্জিত হয় না। শ্রম আর ঘামের বিনিময়েই মানুষ অসম্ভবকে সম্ভব করে। গল্পের কুমু এবং উদ্দীপকের রিফা উভয়েই ঐকান্তিক প্রচেষ্টার মাধ্যমেই জয় করেছে প্রতিবন্ধকতাকে। তাই বলা যায় যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #2 (ID: 696921)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমরা বাংলাদেশে সম্পূর্ণ ভিন্ন পরিবেশ ও প্রচলন দেখে বড় হয়েছি। দেশে বন্যপ্রাণী ও পাখিদের প্রতি নির্মমতার শেষ নেই। ছোট বাচ্চারা সদ্যপ্রসূত বিড়ালের বাচ্চাকে তার মা থেকে পৃথক করবে, তার গলায় রশি বেঁধে পানিতে ডুবিয়ে মজা করবে, রাস্তায় হাঁটতে গিয়ে সম্পূর্ণ অযাচিতভাবে ঘুমন্ত কুকুরকে লাথি দেবে বা গুলতি দিয়ে পাখি মারবে— এগুলোই আমাদের দেশে প্রাণীদের প্রতি সামগ্রিক আচরণ। [তথ্যসূত্র : দৈনিক প্রথম আলো, ১৮ জুলাই-২০১৬]

Options:
ক. শিকারিরা কী দিয়ে পাখি শিকার করে?
খ. শিকারিদের কী মজা!— কে, কেন এ কথা বলেছে?
গ. উদ্দীপকটি 'পাখি' গল্পের কোন বিষয়টিকে তুলে ধরে? ব্যাখ্যা কর।
ঘ. “উদ্দীপকের বিষয়টি বর্জন করতে পারলে পরিবেশ ক্ষতির হাত থেকে রক্ষা পাবে।” — 'পাখি' গল্পের আলোকে উক্তিটি বিশ্লেষণ কর।


Correct Answer: 

Solution:
কশিকারিরা এয়ারগান দিয়ে পাখি শিকার করে।খপাখি শিকার করাকে আনন্দের কাজ মনে করে লাটু আলোচ্য কথাটি বলেছে।শিকারিরা এয়ারগান দিয়ে পাখি শিকার করে। শিকার করাটা অনেকের কাছে শখ বা আনন্দের কাজ। যারা শখে শিকার করে তারা প্রাণীটির কথা একবারও ভাবে না। লাটুও সম্ভবত সে কথা ভাবেনি। তাই সে আলোচ্য কথাটি বলেছে।গউদ্দীপকটি 'পাখি' গল্পের প্রাণীর প্রতি নিষ্ঠুর আচরণের বিষয়টিকে তুলে ধরে।পশু-পাখি শিকার করা অপরাধ হলেও শীতকাল এলেই মানুষ সব নিষেধাজ্ঞা অমান্য করে অতিথি পাখি শিকারে মেতে ওঠে। এ সময় অতিথি পাখিরা বাংলাদেশে আসে শীতের হাত থেকে বাঁচতে। কিন্তু মানুষ এদের হত্যা করে অর্থের লোভে আবার কখনোবা শখের বশবর্তী হয়ে। 'পাখি' গল্পের শিকারিরা অতিথি পাখি শিকারের জন্য গুলি ছোড়ে। ডানায় গুলি লাগলে একটি পাখি আহত হয়, প্রাণের ভয়ে পাখিটি আশ্রয় নেয় কুমুদের লেবুগাছের নিচে। উদ্দীপকেও প্রাণীর প্রতি মানুষের এ নিষ্ঠুর আচরণের পরিচয় ফুটে উঠেছে। মানুষ নানাভাবে প্রাণীদের বিরক্ত করে, আঘাত করে। নিজেদের মনের আনন্দে কখনো কখনো হত্যা করে। তাই বলা যায়, উদ্দীপকটি 'পাখি' গল্পের প্রাণীর প্রতি নিষ্ঠুর আচরণের বিষয়টি তুলে ধরে।ঘ“উদ্দীপকের বিষয়টি বর্জন করতে পারলে পরিবেশ ক্ষতির হাত থেকে রক্ষা পাবে”— মন্তব্যটি যথার্থ।পৃথিবীতে সব পশু-পাখিই প্রয়োজনীয়; অপ্রয়োজনীয় বলতে কিছু নেই। হিংস্র জন্তু, বিষধর সাপও পরিবেশের জন্য গুরুত্বপূর্ণ। তাই এদের হত্যা করলে পরিবেশের ভারসাম্য বাধাগ্রস্ত হয়। 'পাখি' গল্পে আমরা প্রাণীর প্রতি মানুষের নিষ্ঠুর আচরণের পরিচয় পাই। অতিথি পাখিদের শিকার করে তারা পরিবেশের অপূরণীয় ক্ষতি করছে। অন্যদিকে উদ্দীপকেও বলা হয়েছে এ নিষ্ঠুরতার কথা। আমাদের সমাজের বাচ্চারা প্রায়ই ছোট-বড় প্রাণীর প্রতি অত্যন্ত নিষ্ঠুর আচরণ করে। অথচ এরা পরিবেশের জন্য অপরিহার্য। এদের ধ্বংস করা মানেই পরিবেশকে ধ্বংস করা।প্রতিটি প্রাণীই পরিবেশের জন্য অত্যন্ত গুরুত্বপূর্ণ। তাই পরিবেশকে রক্ষা করতে হলে আমাদের বর্জন করতে হবে প্রাণীর প্রতি নিষ্ঠুর আচরণ। তাদের আমরা ভালোবাসব, কখনো হত্যা করব না। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 696920)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
গৌতম বুদ্ধ যখন ছোট ছিলেন তখন একবার এক ডানাভাঙা পাখিকে কত শুশ্রুষা করে সুস্থ করে তুলেছিলেন। সবাই বলত, তার দয়ার শরীর। তাঁর বন্ধুবান্ধব কপিলাবস্তুর অভিজাত বংশের ছেলেদের মতো তীরধনুক নিয়ে অবলা পশু-পাখিদের প্রাণ বধ করে। এসবে তিনি কোনো আনন্দ পেতেন না। এসব করাকে তিনি আদৌ পুরুষোচিত কাজ মনে করতেন না। বলতেন, এ যেন ছোট ভাইটির দুঃখ-যন্ত্রণায় আনন্দিত হওয়া । তিনি জানতেন কাউকে তীরে বিধলে কেমন যন্ত্রণা হয় ।

Options:
ক. কার শরীরটা থরথর করে কাঁপছিল?
খ. পাখিটা কুমুর ছুড়ে দেওয়া বিস্কুটের দিকে ফিরেও তাকাল না কেন? বুঝিয়ে বল ।
গ. উদ্দীপক এবং ‘পাখি' গল্পের মধ্যে সাদৃশ্য তুলে ধর ।
ঘ. 'পাখি' গল্পের সব বিষয় উদ্দীপকে সম্পূর্ণভাবে উঠে আসেনি।— মূল্যায়ন কর ।


Correct Answer: 

Solution:
কবুনো হাঁসটির শরীরটা থরথর করে কাঁপছিল।খপাখিটা ভয়ে কুমুর ছুড়ে দেওয়া খাবারের দিকে ফিরেও তাকাল না।বুনো হাঁসটা শিকারির গুলিতে আহত হয়েছিল। এতে তার একটা ডানা আঘাতপ্রাপ্ত হয়েছিল। এই ঘটনায় হাঁসটা আতঙ্কিত হয়ে পড়ে, সে ভয় পায়। তাই কুমু তার দিকে বিস্কুট ছুড়ে দিলে সে ভয়ে পাথরের মতো জমে যায়; বিস্কুটের দিকে ফিরেও তাকায় না।গপ্রাণীর প্রতি মমত্ববোধের দিক থেকে উদ্দীপক এবং 'পাখি' গল্পটি সাদৃশ্যপূর্ণ।মানুষের আবাসস্থল এই পৃথিবীতে কত জানা-অজানা প্রাণী বাস করে। মানুষের মতো এদেরও জীবন আছে। তাই মানুষের উচিত এদের ভালোবাসা, অবলা এসব জীবকে স্নেহ করা।'পাখি' গল্পে কুমু এবং লাটুর মধ্যে প্রাণীর প্রতি এই মমত্ববোধ লক্ষ করা যায়। আহত বুনো হাঁসটিকে তারা পরম মমতায় সেবা-যত্ন করেছে এবং সব বিপদ থেকে রক্ষা করেছে। তাদের সেবায় সুস্থ হয়েই হাঁসটি আকাশে উড়ে যায় বুনো হাঁসের দলের সঙ্গে। অন্যদিকে উদ্দীপকেও আমরা অবলা পশু-পাখির প্রতি গৌতম বুদ্ধের মমত্ববোধের পরিচয় পাই। তিনি প্রাণী শিকারকে ঘৃণার চোখে দেখতেন এবং এটাকে কোনো বীরত্বের কাজ বলে মনে করতেন না। তাই আমরা বলতে পারি যে, প্রাণীর প্রতি মমত্ববোধের দিক থেকে উদ্দীপক এবং 'পাখি' গল্পটি সাদৃশ্যপূর্ণ।ঘপাখি' গল্পের সব বিষয় উদ্দীপকে সম্পূর্ণভাবে উঠে আসেনি— মন্তব্যটি যথার্থ।প্রতিটি মানুষের ভেতরেই নিহিত থাকে অপার শক্তি ও সম্ভাবনা। জীবনের কোনো প্রতিবন্ধকতা হয়তো তাকে সাময়িকভাবে থামিয়ে দেয়, কিন্তু আপন শক্তিতে সে ঠিকই একদিন সব প্রতিবন্ধকতা জয় করে ঘুরে দাঁড়ায়।'পাখি' গল্পে কুমুর ডান পায়ে জটিলতা দেখা দেওয়ার ফলে সে ঠিকমতো হাঁটতে পারে না। ঠিক এই সময়ে সে আর লাটু একটি গুলিবিদ্ধ পাখিকে পায় এবং তারা এটির সেবাযত্ন শুরু করে। তাদের সেবা এবং নিজের প্রাণান্ত চেষ্টায় পাখিটা একদিন সুস্থ হয়ে আকাশে উড়ে যায়। পাখির প্রতি লাটু আর কুমুর এই মমত্ববোধ উদ্দীপকেও প্রতিফলিত হয়েছে। গৌতম বুদ্ধ অসহায় পশু-পাখিদের ব্যথা আপন প্রাণে অনুভব করেন। এ সাদৃশ্য সত্ত্বেও গল্পের সব বিষয় উদ্দীপকে উঠে আসেনি। প্রাণীর প্রতি এই মমত্ববোধ 'পাখি' গল্পের মূলভাবের একটি অংশ। এছাড়াও গল্পে দেখা যায়, কুমুর আপন শক্তিতে প্রতিকূলতাকে জয় করা। কুমু পাখির সুস্থ হওয়ার তদারকি করতে করতে নিজেও সুস্থ হয়ে ওঠে। এ বিষয়গুলো উদ্দীপকে অনুপস্থিত। তাই বলা যায় যে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #4 (ID: 696919)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ছোট পাখি দোয়েল। দেশের সব জায়গায় দেখা যায় এদের। ঝোপে ঝাড়ে, গাছের কোটরে, দালানের ফাঁকে-ফোকরে থাকে। দোয়েলের মতো মিষ্টি গান গাইতে পারে খুব কম পাখি। নরম সুরে শিস দেয়। সাদা-কালোয় সাজানো তার পালকের পোশাক, ডানার উপরে চওড়া দাগ টানা। এর লেজ বেশ লম্বা। দোয়েল আমাদের জাতীয় পাখি। [তথ্যসূত্র : পাখিদের কথা— তৃতীয় শ্রেণি, ২০১৮]

Options:
ক. কিসের জল সাদা চকচক করছে?
খ. ঝুড়ি নিয়ে লাটু লেবুগাছের ওখানে গিয়েছিল কেন? বুঝিয়ে লেখ।
গ. উদ্দীপকটি 'পাখি' গল্পের কোন বিষয়টিকে প্রতীকায়িত করে?
ঘ. উদ্দীপকে প্রতিফলিত দিকটিই 'পাখি' গল্পের একমাত্র বিষয় নয়। তোমার মতামত দাও।


Correct Answer: 

Solution:
কবিলের জল সাদা চকচক করছে।খআঘাত পাওয়া পাখিটির বাসা বেঁধে দেওয়ার জন্য লাটু ঝুড়ি নিয়ে লেবুগাছের ওখানে গিয়েছিল।লাটু আর কুমু ডানায় গুলি খাওয়া পাখিটার থাকার জন্য চিন্তা করে। পাখিটাকে সুস্থ করার জন্য তারা অনেক চিন্তাভাবনা করে, শেষ পর্যন্ত বাসা তৈরি করার সিদ্ধান্ত নেয়। পাখিটাকে রাখার জন্য লাটু লেবুগাছের ডালে বাসা বেঁধে দেয়, যাতে সেটি ভাঙা ডানা নিয়ে মাটিতে পড়ে না যায় এবং নিজেই পোকামাকড় ধরে খেতে পারে। এ উদ্দেশ্যেই লাটু ঝুড়িটিকে লেবুগাছের ডালে শক্ত করে বেঁধে দেয় এবং আস্তে আস্তে পাখিটিকে তার মাঝে বসিয়ে দেয়।গউদ্দীপকটি 'পাখি' গল্পের পাখির বিষয়টিকে প্রতীকায়িত করে।পশু-পাখি আমাদের পরিবেশের ভারসাম্য রক্ষা করে। এদের কারণেই প্রকৃতির সৌন্দর্য ও সুষ্ঠু পরিবেশ বজায় থাকে। তাই প্রাণিকুলের প্রতি আমাদের যত্নশীল হওয়া উচিত।উদ্দীপকে দোয়েল পাখির কথা বলা হয়েছে। সেই সঙ্গে দোয়েলের পরিচয় ও চারিত্রিক বৈশিষ্ট্য উপস্থাপিত হয়েছে। 'পাখি' গল্পে একটি বুনোহাঁসের প্রতি দুজন কিশোর-কিশোরীর ভালোবাসার কথা উপস্থাপিত হয়েছে। এ ছাড়া পাখিটি আহত হওয়ার পরের নানা বিষয় ও ভাব 'পাখি' গল্পে উপস্থাপিত হয়েছে। তাই বলা যায়, উদ্দীপকটি 'পাখি' গল্পের পাখির বিষয়টিকে প্রতীকায়িত করে।ঘউদ্দীপকে প্রতিফলিত দিকটিই 'পাখি' গল্পের একমাত্র বিষয়বস্তু নয়— মন্তব্যটি যথার্থ।শীতকালে আমাদের দেশে অজস্র পাখি আসে অতিথি হিসেবে। তাই আমাদের উচিত এদের প্রতি সহানুভূতিশীল হওয়া যাতে এরা স্বাচ্ছন্দ্যে ঘুরে বেড়াতে পারে।উদ্দীপকে দোয়েল পাখি সম্পর্কে আমরা জানতে পারি। দোয়েলের বৈশিষ্ট্য, নানা গুণ ও শারীরিক বর্ণনা করা হয়েছে। আমাদের জাতীয় পাখি দোয়েল এবং এর অবস্থান সম্পর্কেও বলা হয়েছে। 'পাখি' গল্পে একটি আহত পাখির সুস্থ হওয়ার নানা দিক প্রকাশিত হয়েছে। গল্পে আরও দেখা যায়, পাখিটির প্রতি দুজন কিশোর-কিশোরীর মমত্ববোধ এবং তাদের মধ্যে থেকে অসুস্থ কুমুর সুস্থ হয়ে ওঠার প্রেরণা লাভ— যা সে অসুস্থ পাখিকে দেখে অনুভব করে।উদ্দীপকের সঙ্গে 'পাখি' গল্পের বিষয়ের দিক দিয়ে সাদৃশ্য থাকলেও প্রেক্ষাপট আলাদা। কারণ 'পাখি' গল্পে প্রাণীর প্রতি ভালোবাসা, একই সঙ্গে সুস্থ হয়ে ওঠার প্রেরণা লাভ করার দিকটি ফুটে উঠেছে, যা উদ্দীপকে অনুপস্থিত। তাই বলা যায়, উদ্দীপকে প্রতিফলিত দিকটিই 'পাখি' গল্পের একমাত্র বিষয়বস্তু নয়।

Explanation:


Sub-Questions:

================================================================================
Question #5 (ID: 696918)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
জাকির প্রকৃতির সন্তান। প্রকৃতির প্রতিটি উপাদান তার খুব প্রিয়। গাছ, ফুল, লতাপাতা, পাখি যেন তার চিরকালের প্রিয়তম বন্ধু। শীতের সকালের সূর্যের সোনাঝরা রোদ যখন গাছের ওপর পড়ে তখন দেখতে পায় রৌদ্রোজ্জ্বল হাসি। আবার প্রবল ঝড় যখন লণ্ডভণ্ড করে দেয় চারদিক তখন গাছের আর্তনাদ তাকে ব্যথিত করে।

Options:
ক. 'বিঘত' শব্দের অর্থ কী?
খ. শীতকালে অতিথি পাখিরা এদেশে উড়ে আসে কেন?
গ. উদ্দীপকের জাকিরের সাথে 'পাখি' গল্পে বর্ণিত কুমু ও লিটুর মানসিকতার মিল দেখাও।
ঘ. “উদ্দীপক ও 'পাখি' গল্পের প্রেক্ষাপট ভিন্ন হলেও মূলভাব একসূত্রে গাঁথা।” — মন্তব্যটি বিশ্লেষণ কর।


Correct Answer: 

Solution:
কবিঘত' শব্দের অর্থ আধা হাত পরিমাণ।খশীত থেকে রক্ষা পেতে অতিথি পাখিরা এদেশে উড়ে আসে।উত্তরের দেশগুলোতে শীতকালে প্রচণ্ড ঠান্ডা পড়ে। এত ঠান্ডায় সেখানে পাখিদের বেঁচে থাকা কঠিন হয়ে দাঁড়ায়। তাই বাঁচার জন্য তারা অপেক্ষাকৃত কম ঠান্ডা পড়ে এমন দেশে উড়ে চলে আসে। তাই শীতকালে উত্তরের দেশ থেকে অতিথি পাখিরা ঝাঁকে ঝাঁকে এদেশে উড়ে আসে।গপ্রাণীর প্রতি মমত্ববোধের দিক থেকে উদ্দীপকের জাকিরের সঙ্গে 'পাখি' গল্পে বর্ণিত কুমু ও লিটুর মানসিকতার মিল রয়েছে।এই সুন্দর পৃথিবীতে নাম না-জানা অনেক প্রাণী বাস করে। তাদেরও জীবন আছে, তারাও প্রকৃতির অংশ। মানুষের উচিত তাদের প্রতি মমত্বের হাত বাড়িয়ে দেওয়া। উদ্দীপকের জাকিরের মাঝে প্রকৃতির প্রতিটি উপাদানের প্রতি গভীর মমত্ববোধের পরিচয় পাওয়া যায়। প্রকৃতির প্রতিটি উপাদান তার কাছে প্রিয়। এ কারণেই গাছ, ফুল, লতাপাতা, পাখি তার প্রিয় বন্ধু। 'পাখি' গল্পে কুমু আর লিটুর মাঝেও প্রাণীর প্রতি মমতা প্রকাশ পেয়েছে। গল্পে আহত বুনো হাঁসটিকে তারা অনেক সেবা-যত্ন করে বিপদ থেকে রক্ষা করে। তাদের সেবায় সুস্থ হয়ে বুনো হাঁসটি আকাশে উড়ে যেতে পেরেছে। এভাবে প্রাণীর প্রতি মমত্ববোধের দিক থেকে উদ্দীপকের জাকিরের সঙ্গে 'পাখি' গল্পে বর্ণিত কুমু ও লিটুর মানসিকতার মিল রয়েছে।ঘ“উদ্দীপক ও 'পাখি' গল্পের প্রেক্ষাপট ভিন্ন হলেও মূলভাব একসূত্রে গাঁথা”— মন্তব্যটি যথার্থ।মানুষ প্রকৃতির উপাদানকে ভালোবাসবে এটাই হওয়া উচিত। আর এ কারণেই মানুষের পশু-পাখির প্রতি ভালোবাসা লক্ষ করা যায়। এতে করে পৃথিবী আরও সুন্দর আরও আনন্দময় হয়ে ওঠে। 'পাখি' গল্পে লীলা মজুমদার পশু-পাখির প্রতি মানুষের অনুরাগ, মমতা ও সমবেদনার দিকটি তুলে ধরেছেন। অসুস্থ কুমু দ্রুত সুস্থতার জন্য দিদিমার দোতলা বাড়ির উন্মুক্ত পরিবেশে এলে একটি অভূতপূর্ব ঘটনার সম্মুখীন হয়। একটি আহত বুনোহাঁসের প্রতি সহানুভূতির হাত বাড়িয়ে দেয়। কুমু ও লিটুর সহযোগিতায় আহত বুনোহাঁসটি দ্রুত সুস্থ হয়ে ওঠে। উদ্দীপকে লক্ষ করা যায়, জাকিরের কাছেও প্রকৃতির প্রতিটি উপাদান খুব প্রিয়। গাছ, ফুল, লতাপাতা, পাখি জাকিরের কাছে প্রিয়তম বন্ধুর মতো। জাকিরের মধ্যে প্রকৃতির উপাদানসমূহের প্রতি এক গভীর অনুরাগ প্রকাশ পেয়েছে।উদ্দীপকে প্রকৃতির প্রতিটি উপাদানের প্রতি জাকিরের গভীর ভালোবাসা প্রকাশ লক্ষ করা যায়। 'পাখি' গল্পেও আহত পাখিটির প্রতি দুই কিশোর-কিশোরীর অকৃত্রিম মমত্ববোধ ও সমবেদনার প্রতিফলন ঘটেছে। তবে ভিন্ন প্রেক্ষাপটে হলেও উদ্দীপক ও 'পাখি' গল্পের মূলভাব অভিন্ন। এই দিক থেকে বলা যায়, উদ্দীপক ও 'পাখি' গল্পের প্রেক্ষাপট ভিন্ন হলেও মূলভাব একসূত্রে গাঁথা।

Explanation:


Sub-Questions:

================================================================================
Question #6 (ID: 696917)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পরদিন সকালে বাইরে এসেই দেখি গেটের বাইরে দাঁড়িয়ে আমার সেই কালকের অতিথি। বললাম, কাল তোকে খেতে নেমন্তন্ন করলাম, এলিনে কেন?

জবাবে সে মুখপানে চেয়ে তেমনি ল্যাজ নাড়তে লাগল। বললাম, আজ তুই খেয়ে যাবি,— না খেযে যাসনে বুঝলি? প্রত্যুত্তরে সে শুধু ঘন ঘন ল্যাজ নাড়লে— অর্থ বোধ হয় এই যে, সত্যি বলছো তো?

রাত্রে চাকর এসে জানালে সেই কুকুরটা এসে আজ বাইরের বারান্দার নিচে উঠানে বসে আছে। বামুনঠাকুরকে ডেকে বলে দিলাম, ও আমার অতিথি, ওকে পেট ভরে খেতে দিও ।

Options:
ক. আন্দামান কী?
খ. লাটু কীভাবে পাখিটিকে বাঁচাল?
গ. উদ্দীপকে 'পাখি' গল্পের কোন দিকটি প্রকাশ পেয়েছে?
ঘ. উদ্দীপকের অতিথি এবং 'পাখি' গল্পের পাখিটি কি একই পরিস্থিতির শিকার? তোমার মতামত ব্যক্ত কর।


Correct Answer: 

Solution:
কআন্দামান হলো ভারত মহাসাগরে অবস্থিত ভারতের একটি দ্বীপাঞ্চল।লাটু অত্যন্ত বুদ্ধিমত্তার সঙ্গে সেবা দিয়ে পাখিটিকে বাঁচাল।খপাখিটির দুরবস্থা দেখে লাটু বুদ্ধি করে গাছের ডালের সঙ্গে ঝুড়ি বেঁধে সেখানে ওর থাকার ব্যবস্থা করল। যেন কেউ দেখতে না পায়, আবার নিজের খাবার নিজেই খুঁটে খেতে পারে। তারপর কাটা জায়গায় লাগানোর জন্য একটা হলদে মলম লাগিয়ে দিল। পাখিটি এতে করে আরামবোধ করতে লাগল। কিছুদিন পরে পাখিটি ওড়ার চেষ্টা করতে গেলে ঝুড়ি থেকে পড়ে যায়। লাটু পুনরায় তাকে ঝুড়িতে বসিয়ে দেয় এবং মলম লাগিয়ে দেয়। এভাবেই লাটু বুদ্ধিমত্তার সঙ্গে পাখিটিকে বাঁচায়।গউদ্দীপকে 'পাখি' গল্পের পশু-পাখির প্রতি সহানুভূতি ও ভালোবাসার দিকটি প্রকাশ পেয়েছে।পশু-পাখি আমাদের প্রকৃতিরই একটি বড় অংশ। পশু-পাখি না থাকলে প্রকৃতি ভারসাম্যহীন হয়ে পড়বে। আর প্রকৃতি ভারসাম্যহীন হয়ে গেলে আমরা প্রকৃতিতে বাস করতে পারব না। নিজেদের ভালোর জন্য পশু-পাখির প্রতি আমাদের যত্নশীল হওয়া প্রয়োজন।উদ্দীপকে একটি কুকুরের প্রতি সহানুভূতির বিষয়টি প্রকাশ পেয়েছে। লেখক তাকে অতিথি হিসেবে নিমন্ত্রণ জানায়। কুকুরটিও যেন লেখকের কথা বুঝতে পেরে লেজ নেড়ে উত্তর দেওয়ার ভঙ্গি করে। লেখকের বাড়ির বামুনঠাকুরকে লেখক বলেন, যেন তাঁর অতিথিকে ভালোভাবে আপ্যায়ন করানো হয়। পশুর প্রতি সহানুভূতিশীল ও আন্তরিকতার এই দিকটি 'পাখি' গল্পেও প্রকাশ পেয়েছে। গল্পে একটি অতিথি পাখি গুলিবিদ্ধ হয়ে আহত হয়ে পড়লে কুমু ও লাটু পাখিটিকে দেখে বেদনা অনুভব করে। তারা পাখিটিকে সঠিক পরিচর্যার মাধ্যমে সুস্থ করে পুনরায় উড়ে যেতে সাহায্য করে। গল্পে পাখির প্রতি সহানুভূতি ও ভালোবাসার দিকটি প্রকাশ পেয়েছে। তাই বলা যায়, উদ্দীপকে 'পাখি' গল্পের পশু-পাখির প্রতি সহানুভূতি ও ভালোবাসার দিকটি প্রকাশ পেয়েছে।ঘনা, উদ্দীপকের অতিথি এবং 'পাখি' গল্পের পাখিটি একই পরিস্থিতির শিকার নয়।আমাদের সামনে কোনো পশু-পাখিকে বিপদগ্রস্ত বা আহত হতে দেখলে যথাসম্ভব চেষ্টা করা উচিত তাদেরকে সাহায্য করার। কারণ পরিবেশের ভারসাম্য রক্ষায় তাদেরকে সুন্দরভাবে বাঁচতে দেওয়া আমাদের কর্তব্য। বিশেষ করে তাদেরকে ইচ্ছাকৃতভাবে কখনই হত্যা করা উচিত নয়।উদ্দীপকের লেখক একটি কুকুরকে নিমন্ত্রণ করেন। কিন্তু কুকুরটি আসে না। পরে কুকুরটি এলে লেখক তাকে আপ্যায়নের ব্যবস্থা গ্রহণ করেন এবং বাড়ির লোকজনদের জানান সে তাঁর অতিথি। উদ্দীপকের কুকুরটি কোনো বিপদে পড়ে নয় বরং লেখক তার প্রতি স্বাভাবিকভাবেই সহানুভূতি প্রদর্শন করেছেন। 'পাখি' গল্পে একটি অতিথি পাখির দুর্দশা থেকে পরিত্রাণ পাওয়ার দিকটি ফুটে উঠেছে। পাখিটি ওড়ার সময় গুলিবিদ্ধ হয়ে দলছাড়া হয়ে পড়ে। গল্পের লাটু ও কুমু তার প্রতি সদয় হয়। তাকে নানান প্রক্রিয়ায় বেঁচে উঠতে এবং পুনরায় উড়ে যেতে সাহায্য করে তারা। এক পর্যায়ে পাখিটি উড়তে পারে এবং আবারও তার দলের সঙ্গে মিলে যায়।উদ্দীপকের কুকুরটিকে লেখক অতিথির মর্যাদায় আপ্যায়ন করে। আর 'পাখি' গল্পের পাখিটি পরিস্থিতির শিকার হয়ে লাটু ও কুমুর তত্ত্বাবধানে আসে। কিন্তু উদ্দীপকের কুকুরের ক্ষেত্রে এমন কিছু হয়নি। তাই বলা যায়, উদ্দীপকের অতিথি এবং 'পাখি' গল্পের পাখিটি একই পরিস্থিতির শিকার নয়।

Explanation:


Sub-Questions:

================================================================================
Question #7 (ID: 696916)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
প্রতিবছর বিশ্বের নানা স্থান থেকে বিভিন্ন ধরনের অতিথি পাখি শীতের শুরুতে চলে আসে আমাদের দেশে। শীতের শেষে এরা আবার চলে যায় নিজ গন্তব্যে। এসব পাখিকে অতিথিপরায়ণ বাঙালি নাম দিয়েছে অতিথি পাখি। ছুটি বা অবসর কাটাতে নয়, জীবন বাঁচাতে এরা এসে হাজির হয় আমাদের দেশে। কিন্তু কিছু অসাধু মানুষ শীতকাল এলেই নির্মমভাবে শিকার করে এসব অতিথি পাখি। মূলত অর্থের লোভে তারা এমন করে।

Options:
ক. কোনো কোনো অতিথি পাখি কোন অবধি উড়ে যায়?
খ. উত্তরের দেশ থেকে পাখিরা উড়ে আসে কেন?
গ. উদ্দীপকের কোন বিষয়টি 'পাখি' গল্পে প্রকাশ পেয়েছে?
ঘ. “উদ্দীপকটি 'পাখি' গল্পের সামগ্রিক পরিচয় নয়।” — বিশ্লেষণ কর।


Correct Answer: 

Solution:
ককোনো কোনো অতিথি পাখি আন্দামান অবধি উড়ে যায়।খপ্রচণ্ড শীতের ভয়ে পাখিরা উত্তরের দেশ থেকে উড়ে আসে।উত্তরের দেশগুলোয় শীতকালে প্রচণ্ড ঠান্ডা পড়ে। এত ঠান্ডায় পাখিদের পক্ষে সেখানে বেঁচে থাকা কঠিন হয়ে দাঁড়ায়। তাই বাঁচার জন্য তারা অপেক্ষাকৃত কম ঠান্ডা পড়ে, এমন দেশের দিকে উড়ে আসে। এ কারণে শীতকালে উত্তরের দেশ থেকে পাখিরা ঝাঁকে ঝাঁকে আমাদের দেশে উড়ে আসে।গউদ্দীপকের অতিথি পাখিদের আমাদের দেশে উড়ে আসার বিষয়টি 'পাখি' গল্পে প্রকাশ পেয়েছে।শীতকালে ঠান্ডার হাত থেকে বাঁচতে যেসব পাখি নিজেদের দেশের চেয়ে অপেক্ষাকৃত উষ্ণ অঞ্চলে চলে আসে তাদের বলা হয় অতিথি পাখি। শীতকালে বাংলাদেশে অনেক অতিথি পাখির আগমন ঘটে। 'পাখি' গল্পে আমরা অতিথি পাখি সম্পর্কে জানতে পারি। এ গল্পে বলা হয়েছে, শীত পড়ার সঙ্গে সঙ্গেই উত্তরের ঠান্ডা দেশ থেকে ঝাঁকে ঝাঁকে পাখি উড়ে আসে। সমুদ্রের উপর দিয়ে আন্দামান পর্যন্ত উড়ে যায় কেউ কেউ। শীত শেষ হলে এরা আবার ফিরে যায় নিজ দেশে। উদ্দীপকে বলা হয়েছে, শীতপ্রধান দেশ থেকে জীবন বাঁচাতে আমাদের দেশেও হাজির হয় বিভিন্ন ধরনের পাখি। অতিথিপরায়ণ বাঙালি এদের নাম দিয়েছে অতিথি পাখি। উভয় জায়গায় অতিথি পাখির কথা প্রকাশ পেয়েছে।ঘ“উদ্দীপকটি 'পাখি' গল্পের সামগ্রিক পরিচয় নয়।” — মন্তব্যটি যথার্থ।অতিথি পাখিরা ঠান্ডা থেকে প্রাণ বাঁচাতে অপেক্ষাকৃত উষ্ণ দেশগুলোয় উড়ে আসে। কিন্তু কিছু অসাধু মানুষ নির্মমভাবে এদের শিকার করে। মূলত এসব অসাধু নিষ্ঠুর মানুষের মধ্যে প্রাণীর প্রতি মমতা বা সহানুভূতি বলতে কিছু নেই।'পাখি' গল্পে আমরা দেখি এক শিকারির গুলি খেয়ে একটি বুনো হাঁস আহত হয়। উত্তরের ঠান্ডা দেশ থেকে বাঁচতে এসব পাখি উড়ে এসেছিল আমাদের দেশে। অথচ এখানেও তারা মুখোমুখি হয় মানুষের নিষ্ঠুরতার। অন্যদিকে উদ্দীপকেও বলা হয়েছে যে, অর্থের লোভে মানুষ আতিথি পাখি শিকার করে। কিছু মানুষ প্রাণীর প্রতি নিষ্ঠুরতা দেখালেও সবাই নিষ্ঠুর নয়। আলোচ্য গল্পের কুমু ও লাটু তাদের দলে। তারা সেবা করে, বিপদ থেকে রক্ষা করে পাখিটিকে সুস্থ করেছে। পাখিটির সঙ্গে সঙ্গে সুস্থ হয়ে উঠেছে অসুস্থ কুমুও। এই মমত্ববোধ ও কুমুর সেরে ওঠা 'পাখি' গল্পের মূলভাব, যা উদ্দীপকে অনুপস্থিত। তাই বলা যায় যে প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #8 (ID: 696914)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সহপাঠীদের সাথে স্কুল থেকে বাড়ি ফেরার পথে একটি বিড়াল ছানার করুণ ডাক শুনে থমকে দাঁড়ায় শ্রেয়সী। হঠাৎ দেখে রাস্তার পাশে একটি গর্তে একটি বিড়াল ছানা আটকে আছে। বন্ধুদের সাহায্য নিয়ে শ্রেয়সী সেটিকে পরিষ্কার করে কোলে তুলে নেয়। বাড়িতে ফেরার পর শ্রেয়সীর সেবা-যত্নে বিড়াল ছানাটি যেন প্রাণ ফিরে পেল। খুব অল্প সময়ে সে তাদের পরিবারেরই একজন হয়ে উঠল। কিন্তু ওর ভাই সুজা তাকে সহ্য করতে পারত না, প্রায়ই মারধর করতো। একদিন শ্রেয়সী স্কুল থেকে ফিরে বিড়াল ছানাটিকে আর খুঁজে পেল না।

Options:
ক. হাঁসরা গিয়ে কোথায় নামল?
খ. কুমু-লাটুর মনে কোনো সন্দেহ রইল না কেন?
গ. শ্রেয়সীর মাধ্যমে 'পাখি' গল্পের কোনো বিশেষ দিকটি ফুটিয়ে তোলা হয়েছে? ব্যাখ্যা কর।
ঘ. ‘সুজার মানসিকতা কুমু বা লাটুর মতো হলে বিড়াল ছানাটিকে হারাতে হতো না শ্রেয়সীর'- বিশ্লেষণ কর।


Correct Answer: 

Solution:
কহাঁসরা গিয়ে বিলের ওপর নামল।খকুমু-লাটুর মনে কোনো সন্দেহ রইল না কারণ পাখিটি ক্রমাগত উড়তে লাগল।কুমু আর লাটুর সেবায় আর নিজের চেষ্টায় পাখিটা ধীরে ধীরে সুস্থ হয়ে উঠেছে। তার যে পাখায় গুলি লেগেছিল সেটি সেরে উঠেছে। এখন সে উড়তে পারে, তবে খুব ভালোমতো পারে না। একদিন বুনো হাঁসরা যখন উড়তে লাগল কুমুর পাখিও অনেকখানি উঁচুতে উড়ে গেল কিন্তু তখনই নেমে এলো। হাঁসেরাও নামল। সারা রাত বিশ্রাম করে পরদিন সকালে যখন আবার পাখিগুলো আকাশে উড়ল তখন পাখিটাও তাদের সঙ্গ নিল। তাদের থেকে একটু পিছিয়ে থাকল বটে, তবে কুমু-লাটুর মনে সন্দেহ রইল না যে সে যেভাবে উড়ছে, তাতে এখনই তাদের ধরে ফেলবে।গশ্রেয়সীর মাধ্যমে 'পাখি' গল্পের প্রাণীর প্রতি মমত্ববোধের বিশেষ দিকটি ফুটিয়ে তোলা হয়েছে।মমত্ববোধ মানুষের একটি বিশেষ দিক, যা অন্য প্রাণীর প্রতি তার আচরণেও ফুটে ওঠে। এই মমত্ববোধের কারণে তারা পশু-পাখি পোষে। অসহায় পশু-পাখির সেবাযত্ন করে এদের সুস্থ করে তোলে।'পাখি' গল্পে কুমু এবং লাটুর মধ্যে পাখির প্রতি মমত্ববোধের বিষয়টি ফুটে উঠেছে। একটি আহত বুনো হাঁসকে তারা সেবা-যত্ন করে সুস্থ করে তোলে। তাদের সহযোগিতার কারণেই পাখিটি সবরকম বিপদ কাটিয়ে উঠতে পারে। 'পাখি' গল্পে প্রাণীর প্রতি এই মমত্ববোধ উদ্দীপকের শ্রেয়সীর মধ্যে ফুটে উঠেছে বিড়াল ছানাটিকে সেবা-যত্ন করার মধ্য দিয়ে। গর্তে পড়ে থাকা বিড়াল ছানাকে সে পরিষ্কার করে কোলে তুলে নেয়। বাড়িতে তার সেবাযত্নে বিড়াল ছানাটি যেন প্রাণ ফিরে পায় এবং খুব অল্প সময়ে সে শ্রেয়সীদের পরিবারের একজন হয়ে ওঠে।ঘ“সুজার মানসিকতা কুমু বা লাটুর মতো হলে বিড়াল ছানাটিকে হারাতে হতো না শ্রেয়সীর”- মন্তব্যটি যথাযথ।অধিকাংশ মানুষই পশু-পাখি পছন্দ করে, ভালোবেসে তাদের পোষে। কিন্তু এমন কিছু মানুষও আছে যারা এদের পছন্দ করে না। তাই কারণে-অকারণে এদেরকে প্রহার করে।উদ্দীপকে শ্রেয়সীর ভাই সুজা নিষ্ঠুর মানসিকতার অধিকারী। সুজার বোন শ্রেয়সী পশু-পাখি ভালোবাসলেও সে পছন্দ করে না। তাই রাস্তা থেকে তুলে আনা বিড়াল ছানাটিকে সে মারধর করে এবং এ কারণে বিড়াল ছানাটি তাদের বাড়ি থেকে চলে যায়। অন্যদিকে 'পাখি' গল্পে কুমু এবং লাটু উভয়ই পশু-পাখির প্রতি সহানুভূতিসম্পন্ন ও স্নেহপ্রবণ। তাই একটি বুনো হাঁসকে তারা সেবা-যত্ন করে সুস্থ করে তোলে।পশু-পাখিও আদর বোঝে, তাই যেখানে আদর-ভালোবাসা পায় সেখান থেকে সহজে যেতে চায় না। কিন্তু সুজার পশু-পাখির প্রতি কোনো ভালোবাসা নেই, যে কারণে বিড়াল ছানাটি হারিয়ে যায়। যদি সে কুমু-লাটুর মতো পশু-পাখিকে ভালোবাসতে পারত তবে শ্রেয়সীকে বিড়াল ছানাটি হারাতে হতো না।

Explanation:


Sub-Questions:

