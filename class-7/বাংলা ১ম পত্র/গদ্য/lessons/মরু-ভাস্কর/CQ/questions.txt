================================================================================
Question #1 (ID: 696671)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
হযরত মুহাম্মদ (স.) সর্বকালের সর্বশ্রেষ্ঠ মানুষ। কিন্তু শ্রেষ্ঠত্বের কোনো অহমিকা তাঁর ছিল না। মানুষের প্রতি তাঁর ভালোবাসা ছিল অফুরন্ত। সকলের প্রতি তাঁর আচরণ ছিল হাসিমাখা। ছোট ছোট শিশুদের তিনি খুব বেশি স্নেহ করতেন। তাঁর বালক-বন্ধুর সাথে দেখা হলে তিনি বন্ধুর বুলবুলি পাখির খবর নিতেও ভুলে যেতেন না ।

Options:
ক. হযরত মুহাম্মদ (স.) কোন ধর্মের প্রবর্তক ছিলেন?
খ. মানুষের প্রতি হযরত মুহাম্মদ (স.)-এর আচরণ কীরূপ? ছিল — উদ্দীপকের আলোকে ব্যাখ্যা কর ।
গ. সমাজে শান্তিশৃঙ্খলা উন্নয়নে রাসুল (স.)-এর আদর্শ কতটুকু ফলদায়ক যুক্তিসহ উপস্থাপন কর।
ঘ. বালক-বন্ধুর কাছে তিনি বুলবুলির খবর জানতে চাইলেন, এ ঘটনার মধ্য দিয়ে তাঁর চরিত্রের কোন বৈশিষ্ট্যের পরিচয় পাওয়া যায়? বিশ্লেষণ কর ।


Correct Answer: 

Solution:
কহযরত মুহাম্মদ (স.) 'ইসলাম' ধর্মের প্রবর্তক ছিলেন।খমানুষের প্রতি হযরত মুহাম্মদ (স.)-এর আচরণ ছিল কুসুমের চেয়েও কোমল।‘মরু-ভাস্কর’ প্রবন্ধে মহানবি (স.)-এর আচরণের বিভিন্ন দিক তুলে ধরা হয়েছে। মহানবি (স.) ছিলেন সত্য ও ন্যায়ের উপাসক। মানুষের প্রতি তাঁর গভীর মমতা তাঁকে মানবীয় গুণাবলির শ্রেষ্ঠ সাধক করে তুলেছিল। তিনি সবার সঙ্গে হাসিমুখে কথা বলতেন। ছোট শিশুদের যেমন স্নেহ-ভালোবাসা দিতেন, তেমনই বড়দের সম্মান ও সমবয়সীদের ব্যক্তিগত জীবনের খোঁজখবর নিতেন। তিনি ছিলেন বন্ধুবৎসল। তাই আমরা বলতে পারি যে, মানুষের প্রতি হযরত মুহাম্মদ (স.)-এর আচরণ ছিল কুসুমের চেয়েও কোমল ।গসমাজে শান্তিশৃঙ্খলা উন্নয়নে রাসুল (স.)-এর আদর্শ অনুকরণীয় ও অনুসরণীয় দৃষ্টান্ত।সমাজে নানা রকম অশান্তি, অত্যাচার-অনাচার রয়েছে এমন পরিবেশের মধ্যে ইসলাম ধর্মের প্রচারক মহানবি হযরত মুহাম্মদ (স.) আরব সমাজে আবির্ভূত হন। তখন মানুষে মানুষে হিংসা-বিদ্বেষ চরমে। একজন অন্যজনের সঙ্গে খুন-নির্যাতনের প্রতিযোগিতায় মেতে উঠত। তাঁর আচরণ ও কাজের মধ্য দিয়ে সেই অবস্থার অবসান হয়েছে।উদ্দীপকে হযরত মুহাম্মদ (স.)-এর শ্রেষ্ঠত্বের দিকটি তুলে ধরা হয়েছে। মহানবি (স.) ছিলেন অত্যন্ত সহজ-সরল, সত্যবাদী, ন্যায়পরায়ণ মানুষ। কোনোদিন কাউকে কষ্ট দিয়ে তিনি কোনো কথা বলেননি। এমন কোনো কাজও করেননি, যা অন্যের কষ্টের কারণ হয়ে দাঁড়ায়। ‘মরু-ভাস্কর’ প্রবন্ধেও এ বিষয়টির প্রতিফলন ঘটেছে। প্রচলিত সমাজব্যবস্থায় ও দাস ব্যবসায়ে জর্জরিত হয়ে মানবাত্মা কেঁদে উঠেছিল। ঠিক সেই সময় মহানবি (স.) সাম্যের বাণী প্রচার করলেন। সমাজে শান্তিশৃঙ্খলা প্রতিষ্ঠায় মহানবি (স.)-এর ক্ষমা, ধৈর্য, দয়া, দানশীলতা প্রভৃতি অনুকরণীয় আদর্শ। তাঁর আদর্শ অনুসরণ ও অনুকরণ করেই সমাজ উন্নয়ন ও সমাজে শান্তিশৃঙ্খলা প্রতিষ্ঠা সম্ভব। এই বিষয়টি উদ্দীপকেও প্রতিফলিত হয়েছে।ঘবালক-বন্ধুর কাছে তিনি বুলবুলির খবর জানতে চাইলেন— এ ঘটনার মধ্য দিয়ে তাঁর চরিত্রের স্নেহ-মমতা ও বন্ধুবাৎসল্যের পরিচয় পাওয়া যায় ।জ্ঞানী-গুণী মানুষরা মহৎ ও উদার হন। তাঁরা সব সময় সুন্দর চিন্তা করেন। তাঁরা তাঁদের উদারতা, ধৈর্য, ক্ষমা, মানবিকতা দ্বারা মানবসমাজে শান্তি প্রতিষ্ঠা করেন ।উদ্দীপকে হযরত মুহাম্মদ (স.)-এর মানবিক গুণাবলির প্রকাশ ঘটেছে। সকল মানুষের প্রতি তাঁর ছিল গভীর ভালোবাসা। তিনি সকলের সাথে হাসিমুখে কথা বলতেন। শিশুদের স্নেহ করতেন। বালক বন্ধুদের বুলবুলির খবর জানতে চাইতেন। এককথায় তিনি ছিলেন বন্ধুবৎসল। ‘মরু-ভাস্কর’ প্রবন্ধেও প্রকাশ পেয়েছে হযরত মুহাম্মদ (স.)-এর কুসুমের মতো কোমল চরিত্রের কথা। তিনি স্নেহময় সৌজন্যে দয়ার আধার ছিলেন ।‘মরু-ভাস্কর’ প্রবন্ধ ও উদ্দীপক উভয় জায়গায় হযরত মুহাম্মদ (স.)-এর মানুষের প্রতি গভীর মমত্ববোধের পরিচয় ফুটে উঠেছে। উভয় জায়গায় প্রকাশ পেয়েছে বন্ধুবাৎসল্যের কথা যা বালক বন্ধুর কাছ থেকে তাঁর বুলবুলির খবর জানতে চাওয়ার ঘটনার মধ্য দিয়ে প্রকাশ পায় ।

Explanation:


Sub-Questions:

================================================================================
Question #2 (ID: 696658)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমার এ ঘর ভাঙিয়াছে যেবা, আমি বাঁধি তার ঘর,

আপন করিতে কাঁদিয়া বেড়াই যে মোরে করেছে পর।

যে মোরে করিল পথের বিবাগী,

পথে পথে আমি ফিরি তার লাগি ।

দীঘল রজনী তার তরে জাগি ঘুম যে হরেছে মোর

আমার এ ঘর ভাঙিয়াছে যেবা আমি বাঁধি তার ঘর।

Options:
ক. মক্কা বিজয়ের পর মহানবি (স.) কোন পর্বতের পাদদেশে বক্তৃতা করেন?
খ. “এমন মায়ের সন্তান আমি, শুষ্ক খাদ্যই যাঁর আহার্য।” উক্তিটিতে কী প্রকাশ পেয়েছে?
গ. উদ্দীপকের কবিতাংশটি মুহাম্মদ (স.)-এর কোন বৈশিষ্ট্যটি প্রকাশ করে? তা তুলে ধর।
ঘ. “উদ্দীপকের চেতনা মহানবি হযরত মুহাম্মদ (স.)-এর একটি গুণমাত্র, সম্পূর্ণ পরিচয় নয়।” স্বীকার কর কি? তোমার মতের পক্ষে যুক্তি দাও।


Correct Answer: 

Solution:
কমক্কা বিজয়ের পর মহানবি (স.) 'সাফা' পর্বতের পাদদেশে বক্তৃতা করেন।খ“এমন মায়ের সন্তান আমি, শুষ্ক খাদ্যই যাঁর আহার্য।” - উক্তিটিতে হযরত মুহাম্মদ (স.)-এর উদারতা ও নিরহংকারী সাধারণ জীবনযাপন প্রকাশ পেয়েছে।মহানবি হযরত মুহাম্মদ (স.) কখনো বংশমর্যাদার বড়াই করতেন না। তিনি নিজেকে অন্যের চেয়ে শ্রেষ্ঠ এবং অন্যকে তাঁর চেয়ে ছোট মনে করতেন না। তাঁর কাছে সব মানুষের মর্যাদা ছিল সমান। তাঁকে কেউ ভয় পেলে অথবা বংশমর্যাদায় উঁচু বলে তাঁর কাছে যেতে সাহস না পেলে তিনি তাদের সাহস ও অভয় দিতেন। তিনি তাদের বলতেন— তিনি কোনো রাজা বা বাদশা নন, কিংবা তিনি কারও প্রভু নন।গউদ্দীপকের কবিতাংশটি মুহাম্মদ (স.)-এর মহানুভবতা ও সহমর্মিতা প্রকাশ করে।মহানুভব ব্যক্তিরা তাঁদের স্নেহ, ভালোবাসা ও সেবা দিয়ে মানুষের হৃদয়কে জয় করেন। তাঁরা নিজেদের মহৎ গুণাবলি ও আদর্শ দিয়ে সাধারণ মানুষকে সুন্দর ও সত্যের পথ দেখান। আর তাতেই জগতের নানাবিধ কল্যাণ সাধিত হয়। তাঁরা নিজেরা কষ্ট-যন্ত্রণা সহ্য করে অন্যকে ক্ষমা করে দিয়ে মহৎ দৃষ্টান্ত স্থাপন করেন।উদ্দীপকে মহানুভবতা ও সহানুভূতির কথা প্রকাশ পেয়েছে। সেখানে পরোপকারী ব্যক্তিটি নিজে কষ্ট-যন্ত্রণা সহ্য করে কষ্টদাতাকে ক্ষমা করে দেন। তাকে আপন করতে কেঁদে বেড়ান যে তাকে দূরে সরিয়ে রাখে। যে তাঁকে আশ্রয়হীন করে, তার জন্য কেঁদে বুক ভাসান, তার আশ্রয় গড়ে দেওয়ার জন্য কাজও করেন। উদ্দীপকের ব্যক্তির এ অপূর্ব প্রতিদানের প্রতিফলন লক্ষ করা যায় 'মরু-ভাস্কর' প্রবন্ধে। সেখানে মহানবি (স.) শত্রুর আঘাতে ক্ষতবিক্ষত হয়েও তাদের জন্য অভিসম্পাত করেন না। তিনি তাদের জন্য প্রভুর কাছে ক্ষমা প্রার্থনা করেন। তাই আমরা বলতে পারি যে, উদ্দীপকের কবিতাংশটি মুহাম্মদ (স.)-এর যে বৈশিষ্ট্য প্রকাশ করে তা হলো মহানুভবতা ও সহমর্মিতা।ঘ“উদ্দীপকের চেতনা মহানবি হযরত মুহাম্মদ (স.)-এর একটি গুণমাত্র, সম্পূর্ণ পরিচয় নয়।” - এ কথাটি আমি স্বীকার করি।যাঁরা মানবকল্যাণে আত্মনিয়োগ করেন তাঁরা মহৎ ও উন্নত চরিত্রের অধিকারী। তাঁরা ক্ষমা, উদারতা, ধৈর্য ইত্যাদি গুণের চর্চা করেন এবং মানুষকে মনুষ্যত্বের মাপকাঠিতে বিচার করেন।উদ্দীপকে পরোপকারী, উন্নত চরিত্রের, মানবতাবোধসম্পন্ন একজন মানুষের স্বভাববৈশিষ্ট্যের পরিচয় তুলে ধরা হয়েছে। তিনি আঘাতের প্রতিদানে আঘাতকারীকে বুকভরা ভালোবাসা দেন; তাঁর ঘর যে ভেঙে দেয়, তার জন্য ঘর নির্মাণ করেন; যে তাঁকে পথের বিবাগী করেছে, তার জন্য পথে পথে ঘুরে বেড়ান। এই মনোভাবসম্পন্ন মানুষের সঙ্গে মহানবি (স.)-এর চারিত্রিক বৈশিষ্ট্য ও স্বভাবধর্ম সাদৃশ্যপূর্ণ। তিনি মানবকল্যাণে নিজেকে নিয়োজিত করেন, তাদের নানা আঘাত-যন্ত্রণা হাসিমুখে গ্রহণ করেন। তিনিও আঘাতকারীকে ক্ষমা করে দিয়েছেন। কিন্তু এ বিষয়টা ছাড়াও 'মরু-ভাস্কর' প্রবন্ধে মহানবি (স.)-এর অনেক মানবীয় গুণ ও কর্মকাণ্ডের পরিচয় দেওয়া হয়েছে।'মরু-ভাস্কর' প্রবন্ধে মহানবি (স.)-এর মানবীয় গুণাবলি তুলে ধরার পাশাপাশি তাঁর চারিত্রিক বৈশিষ্ট্যও প্রকাশ পেয়েছে। সেখানে তাঁর সহনশীলতা, ধৈর্য, উদারতা, ক্ষমা, নারীর প্রতি মর্যাদা, জ্ঞানের প্রতি গভীর অনুরাগ, কুসংস্কারের প্রতি ঘৃণা ইত্যাদি বিষয় প্রতিফলিত হয়েছে। উদ্দীপকে এতসব গুণের কথা প্রকাশ পায়নি। এসব দিক বিচারে তাই আমি স্বীকার করি যে, প্রশ্নোত্ত মন্তব্যটি যথার্থ।

Explanation:


Sub-Questions:

================================================================================
Question #3 (ID: 696661)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ঈদের মাঠে যাওয়ার পথে রাসুল (স.) দেখলেন একটি শিশু বসে কাঁদছে। তিনি তার মাথায় হাত বুলিয়ে দিলেন এবং বাড়িতে নিয়ে আসলেন। ছেলেটি ছিল এতিম। হযরত পরিবারে এসে ছেলেটির মুখে হাসি ফুটে উঠল।

Options:
ক. শিশুদের সঙ্গে হযরত কীভাবে মেশেন?
খ. মহাপুরুষের আবির্ভাবে পৃথিবী ধন্য হয়েছে কীভাবে?
গ. উদ্দীপকে ‘মরু-ভাস্কর' প্রবন্ধে উল্লিখিত রাসুল (স.)-এর কোন গুণের প্রতিফলন ঘটেছে? ব্যাখ্যা কর।
ঘ. উদ্দীপকে 'মরু-ভাস্কর' প্রবন্ধের সমগ্র ভাব ফুটে ওঠেনি— বিশ্লেষণ কর।


Correct Answer: 

Solution:
কশিশুদের সঙ্গে হযরত মেশেন একেবারে শিশুর মন নিয়ে।খমহাপুরুষের চরিত্রের উত্তম গুণসমূহের বহিঃপ্রকাশের মাধ্যমে পৃথিবী ধন্য হয়েছে।মহাপুরুষের আবির্ভাবে মানুষের জীবনে এসেছে সৌষ্ঠব, ফুটেছে লাবণ্য। যেসব মহাপুরুষের আগমনে পৃথিবী ধন্য হয়েছে তাঁদের মধ্যে হযরত মুহাম্মদ মোস্তফা (স.) সর্বশ্রেষ্ঠ। তিনি মানবতার গৌরব। সাধারণ মানুষের মতো জীবনযাপনে, মানুষের প্রতি ভালোবাসায়, চরিত্রে কোমলতা আর কঠোরতার সংমিশ্রণে তিনি সারা আরবভূমিতে অবিসংবাদিত এবং শ্রেষ্ঠত্ব লাভ করেছেন। এভাবে মহাপুরুষের আবির্ভাবে পৃথিবী ধন্য হয়েছে।গউদ্দীপকে 'মরু-ভাস্কর' প্রবন্ধে উল্লিখিত রাসুল (স.)-এর মানবীয় গুণের প্রতিফলন ঘটেছে।মানুষের চরিত্রের উত্তম গুণগুলোই মানুষকে আদর্শ মানুষে পরিণত করে। যাঁদের মাঝে মানবীয় গুণাবলি বিদ্যমান তাঁরা সর্বদা মানবকল্যাণে আত্মনিয়োগ করেন এবং মানবতার মূর্তপ্রতীক হিসেবে সবার শ্রদ্ধা-ভালোবাসা লাভ করেন।'মরু-ভাস্কর' প্রবন্ধে লেখক হযরত মুহাম্মদ (স.)-এর জীবন আলোচনা করতে গিয়ে তাঁর চরিত্রের উত্তম গুণাবলির কথা বলেছেন। মানবকল্যাণে তাঁর আত্মনিয়োগ করার কথা, নারী, শিশু, ক্রীতদাস সম্পর্কে তাঁর মানবীয় বোধ ইত্যাদি প্রকাশ পেয়েছে। উদ্দীপকেও রাসুল (স.)-এর মানবীয় গুণাবলির বহিঃপ্রকাশ ঘটেছে। পথের ধারে একটি এতিম শিশুকে কাঁদতে দেখে রাসুল (স.) তার মাথায় হাত বুলিয়ে দিলেন। তিনি শিশুটিকে বাড়িতে নিয়ে এলে তার মুখে হাসি ফুটে ওঠে। তাই বলা যায়, উদ্দীপকে 'মরু-ভাস্কর' প্রবন্ধে উল্লিখিত রাসুল (স.)-এর মানবীয় গুণের প্রতিফলন ঘটেছে।ঘউদ্দীপকে 'মরু-ভাস্কর' প্রবন্ধের সমগ্র ভাব ফুটে ওঠেনি— মন্তব্যটি যথার্থ।মানুষ তার সুন্দর গুণাবলির দ্বারা পৃথিবীতে সমাদৃত হয়। যাঁরা প্রকৃত মানুষ তাঁরাই সব মানুষকে ভালোবাসেন। কৃত্রিম ভেদাভেদ ঘৃণা করেন। মহৎ ব্যক্তিরা গুণাবলির চর্চা করে জগতে আদর্শ স্থাপন করে গেছেন।'মরু-ভাস্কর' প্রবন্ধে মহানবি হযরত মুহাম্মদ (স.)-এর মানবীয় চরিত্র ও তাঁর মহৎ কর্মকাণ্ডের বিভিন্ন দিক নিয়ে আলোচনা করা হয়েছে। মহানবি হযরত মুহাম্মদ (স.) বিলাসী জীবন পছন্দ করতেন না। তিনি সাধারণ জীবনযাপনে অভ্যস্ত ছিলেন। তিনি অত্যন্ত সহজ-সরল, সত্যবাদী ও ন্যায়পরায়ণ মানুষ ছিলেন। তাঁর জীবনে তিনি এমন কোনো কাজ করেননি যা মানুষের কষ্টের কারণ হয়ে দাঁড়ায়। বরং তিনি মানুষকে অন্তর দিয়ে ভালোবেসেছেন। নিজে কষ্ট পেয়েও শত্রুকে ক্ষমা করে দিয়েছেন। পৃথিবীর সব মানুষকে সমান মর্যাদার চোখে দেখেছেন। উদার মানসিকতার অধিকারী রাসুল (স.) শত্রুর আঘাতে ক্ষতবিক্ষত হয়েও তাদের জন্য অভিসম্পাত করেননি। উদ্দীপকেও রাসুল (স.)-এর মানবীয় গুণের প্রতিফলন ঘটেছে।উদ্দীপকে দেখা যায়, রাসুল (স.) ঈদের মাঠে যাওয়ার পথে দেখেন একটি এতিম শিশু কাঁদছে। তিনি শিশুটির মাথায় হাত বুলিয়ে দেন। তাকে বাড়িতে নিয়ে আসা হলে তার মুখে হাসি ফুটে ওঠে। এখানে রাসুলের মানবীয় গুণটির প্রতিফলন ঘটেছে। 'মরু-ভাস্কর' প্রবন্ধেও রাসুল (স.)-এর উক্ত গুণটির কথা বলা হয়েছে। এছাড়া প্রবন্ধে আরও নানা দিক আলোচিত হয়েছে, যা উদ্দীপকে প্রতিফলিত হয়নি। তাই বলা যায়, উদ্দীপকে 'মরু-ভাস্কর' প্রবন্ধের সমগ্র ভাব ফুটে ওঠেনি।

Explanation:


Sub-Questions:

================================================================================
Question #4 (ID: 696667)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মানুষে মানুষে জাতিতে জাতিতে এই যে ভেদের প্রাচীর সহস্রাধিক বর্ষ থেকে মাথা উঁচু করে দাঁড়িয়ে মানুষের জ্ঞান, পৌরুষ ও আত্মসম্মানকে নীরবে ধিক্কার দিচ্ছিল, ইসলামের পয়গম্বর হযরত মুহাম্মদ (স.) এসে তাকে নিদারুণভাবে ভূমিসাৎ করে দিলেন। তিনি উদার কণ্ঠে ঘোষণা করলেন: ভেদ নাই, ভেদ নাই, মানুষে মানুষে ভেদ নাই। অনারবের ওপর আরবের কোনো শ্রেষ্ঠত্ব নাই, আরবের ওপর অনারবেরও কোনো শ্রেষ্ঠত্ব নাই, সব মানুষ আদি পিতা আদমের সন্তান, আর আদম মাটিতে তৈরি। অতএব কারও গর্বিত হওয়ার কিছু নেই।

Options:
ক. 'সুরাহি' কথাটির মানে কী?
খ. হযরত মুহাম্মদ (স.) জ্ঞানচর্চা সম্পর্কে কী বলেছেন? ব্যাখ্যা কর।
গ. হযরত মুহাম্মদ (স.)-এর কোন বৈশিষ্ট্যটি উদ্দীপকে ফুটে উঠেছে? ব্যাখ্যা কর ।
ঘ. “উদ্দীপকটি ‘মরু-ভাস্কর' প্রবন্ধের সমগ্র নয়, আংশিক ভাবকে ধারণ করেছে মাত্র।” বিশ্লেষণ কর।


Correct Answer: 

Solution:
ক‘সুরাহি' হচ্ছে পানির এক রকম পাত্র বা জলের কুঁজো।খহযরত মুহাম্মদ (স.) জ্ঞানচর্চা সম্পর্কে বলেছেন— জ্ঞান হারানো উটের মতো যা খুঁজে বের করতে হবে।মহানবি হযরত মুহাম্মদ (স.) জ্ঞানচর্চার ওপর সর্বাধিক গুরুত্ব দিয়েছেন। জ্ঞান মানুষের ভেতরের সমস্ত অন্ধকার দূর করে। একজন ব্যক্তি জ্ঞানের আলোয় নিজেকে যেমন আলোকিত করেন, তেমনই সমাজেরও অনেক কল্যাণ সাধন করেন। তাই মহানবি (স.) জ্ঞানকে হারানো উটের সঙ্গে তুলনা করেছেন যা খুঁজে বের করতে বলেছেন এবং জ্ঞানসাধকের কলমের কালিকে শহিদের রক্তের চেয়েও পবিত্র বলেছেন।গউদ্দীপকে হযরত মুহাম্মদ (স.)-এর চরিত্রে সাম্যবাদী দৃষ্টিভঙ্গি তথা সব মানুষকে সমান ভাবার বিষয়টি ফুটে উঠেছে।সর্বকালের সর্বশ্রেষ্ঠ মহামানব হযরত মুহাম্মদ (স.)। তাঁর অসাধারণ যোগ্যতা, বুদ্ধি, বিচারশক্তি মানুষকে বিস্মিত করত। সত্য ছিল তাঁর জীবনের শ্রেষ্ঠতম সম্পদ। সত্যবাদিতার জন্য তিনি শৈশবেই আল-আমিন বা বিশ্বাসী হিসেবে খ্যাত হন।উদ্দীপকে হযরত মুহাম্মদ (স.)-এর সাম্যবাদী চেতনার প্রতিফলন ঘটেছে। তিনি মানুষে-মানুষে কোনো বিভেদ মানতেন না। তাঁর কাছে পৃথিবীর সব মানুষই সমান। তিনি আরব ও অনারব সকলকে সমান চোখে দেখতেন। তিনি বলেন জাত নিয়ে গর্ব করার কিছুই নেই। তাঁর এ দৃষ্টিভঙ্গি 'মরু-ভাস্কর' প্রবন্ধেও প্রকাশিত হয়েছে। মহানবি (স.) একাধারে উদার, ধৈর্যশীল, ক্ষমাশীল, সত্যবাদী, ন্যায়বিচারক, মানবতাবাদী। তিনি মানুষকে প্রচণ্ড ভালোবাসতেন বলেই নিজেকে কখনো শ্রেষ্ঠ ভাবেননি। বরং অন্য দশজন সাধারণ মানুষের মতোই তিনি নিজেকে ভেবেছেন। তিনি মানুষকে অভয় দিয়ে বলেছেন, 'আমি রাজা নই, কারও মুনিবও নই'। তাঁর কাছে ভৃত্য বা দাস বলতে কিছুই ছিল না। তিনি পৃথিবীর সব মানুষকে সমান মর্যাদার চোখে দেখতেন। উদ্দীপক ও আলোচ্য প্রবন্ধে হযরত মুহাম্মদ (স.)-এর এ বৈশিষ্ট্যটিই ফুটে উঠেছে।ঘ“উদ্দীপকটি 'মরু-ভাস্কর' প্রবন্ধের সমগ্র নয়, আংশিক ভাবকে ধারণ করেছে মাত্র।” মন্তব্যটি যথার্থ।মানুষ তাঁর মানবীয় গুণাবলি দ্বারা অন্যকে আকর্ষণ করে। ইসলাম ধর্মের প্রচারক হযরত মুহাম্মদ (স.)-এর জীবনে অসংখ্য মানবীয় গুণের পরিচয় পাওয়া যায়। তিনি মানুষকে ভালোবেসেছেন, সত্যের পথে চলেছেন। তিনি ছিলেন সবার কাছে বিশ্বস্ত, প্রিয়ভাষী ও সত্যবাদী।উদ্দীপকে হযরত মুহাম্মদ (স.)-এর চরিত্রে বিদ্যমান মানবপ্রেমের বিষয়টি ফুটে উঠেছে। এখানে কেবল তাঁর একটি চারিত্রিক বৈশিষ্ট্যের পরিচয় পাওয়া যায়। 'মরু-ভাস্কর' প্রবন্ধে হযরত মুহাম্মদ (স.)-এর চরিত্রের বিভিন্ন বৈশিষ্ট্য ফুটে উঠেছে। মক্কার শ্রেষ্ঠ কুরাইশ বংশে জন্মগ্রহণ করলেও বংশগৌরব তাঁর মনে কখনো স্থান লাভ করেনি। তিনি ছিলেন সত্যের সাধক, মানবপ্রেমিক। শত্রুর অত্যাচারে বারবার রক্তাক্ত হলেও কখনো তিনি তাদের অভিশাপ দেননি। তাদের ক্ষমা করে দেওয়ার জন্য প্রভুর কাছে প্রার্থনা করেছেন।'মরু-ভাস্কর' প্রবন্ধে হযরত মুহাম্মদ (স.)-এর জীবনের নানা ঘটনা, উপদেশ, নীতি, আদর্শ এবং মানবীয় গুণ সংক্ষেপে তুলে ধরা হয়েছে। এখানে ক্রীতদাসের ওপর মানবিক আচরণ, নারীর প্রতি মমত্ববোধ, তাদের যথাযোগ্য মর্যাদা, জ্ঞানের প্রতি বিশেষ অনুরাগ, সং ও ন্যায়ের পথে মানুষকে আহ্বান প্রভৃতি বিষয় প্রতিফলিত হয়েছে। এ বিষয়গুলোর মধ্যে তাঁর সাম্যবাদী দৃষ্টিভঙ্গির বিষয়টিই উদ্দীপকে প্রধানরূপে প্রকাশ পেয়েছে। অন্যান্য বিষয় এখানে প্রতিফলিত হয়নি। এসব দিক বিচারে তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #5 (ID: 696670)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রসূলুল্লাহ (সাল্লাল্লাহু আলাইহি ওয়া সাল্লাম) ছিলেন শিশুদের প্রতি অত্যন্ত স্নেহপরায়ণ। তিনি বলতেন শিশুরা হলো বেহেশতের ফুল! তিনি যখন কোনো সফর থেকে ফিরে আসতেন তখন পথে যে সকল শিশু সামনে পড়ত তাদেরকে তাঁর উটের সামনে পেছনে বসিয়ে কিছু দূর ভ্রমণ করিয়ে আনতেন। পথে শিশুদের সাথে যখনই দেখা হতো তিনি প্রথমে তাদের সালাম জানাতেন।

Options:
ক. আরবের লোকের স্মৃতিশক্তি কেমন ছিল? খ: হযরত মুহাম্মদ (স.)-এর চরিত্রের সংমিশ্রণ কেমন ছিল? ব্যাখ্যা কর।
গ. উদ্দীপকে 'মরু-ভাস্কর' প্রবন্ধের কোন দিকটির সাদৃশ্য ফুটে উঠেছে?
ঘ. উদ্দীপকটি হযরত মুহাম্মদ (স.)-এর চরিত্রের বিশেষ একটি ভাবকে ধারণ করেছে, সম্পূর্ণ নয়— মন্তব্যটি যাচাই কর।


Correct Answer: 

Solution:
কআরবের লোকের স্মৃতিশক্তি অসাধারণ ছিল।খহযরত মুহাম্মদ (স.)-এর চরিত্রের সংমিশ্রণ ছিল কোমল ও কঠোরের।হযরত মুহাম্মদ (স.) ছিলেন একই সঙ্গে অনেক কোমল এবং কঠোর চরিত্রের অধিকারী। তাঁর বিশ্বাস ছিল অজেয়, অকুতোভয়। তিনি সত্য ও সংগ্রামে ছিলেন পর্বতের মতো অটল; বজ্রের মতো কঠোর। এরই পাশাপাশি তাঁর মাঝে দেখা যায় কুসুমের চেয়ে কোমল হৃদয়ের। বন্ধুবান্ধবের প্রতি তিনি খুবই আন্তরিক ছিলেন। সবসময় থাকতেন হাসিখুশি। ছোট ছেলেমেয়েদের সঙ্গে অত্যন্ত শিশুসুলভ মন নিয়ে মিশতেন তিনি। বালক-বন্ধুকে তার বুলবুলি পাখি সম্পর্কে জিজ্ঞেস করতে তিনি যেমন ভোলেন না, তেমনই বন্ধুবিয়োগে তাঁর চোখ ভিজে যায়। অনেক দিন পরে নিজের দাই মা মা হালিমাকে দেখে তিনি আবেগে আপ্লুত হয়ে আকুল হয়ে ওঠেন। আল্লাহর প্রেরিত রাসুল হয়েও তিনি সবার সঙ্গে অত্যন্ত সাধারণভাবে মিশতেন, কোনো অহংকার করতেন না।গউদ্দীপকে ‘মরু-ভাস্কর' প্রবন্ধের হযরত মুহাম্মদ (স.)-এর স্নেহ-মমতা ও শিশুবান্ধব চরিত্রের দিকটির সাদৃশ্য ফুটে উঠেছে।আদর্শ ও নীতিবান হয়ে জীবনে চলা অনেক কঠিন নয়। তবে নিজেকে কিছুটা সচেতন ও সাবধান রাখলে অনেক অন্যায় ও অনাচার থেকে দূরে রাখা যায়। সেক্ষেত্রে সৎ ও সুন্দর জীবনযাপন করার ক্ষেত্রে হযরত মুহাম্মদ (স.)কে অনুসরণ করার কোনো বিকল্প নেই।উদ্দীপকে রসুলুল্লাহ (স.)-এর শিশুবান্ধব ও স্নেহসুলভতার বিষয়টি ফুটে উঠেছে। তিনি শিশুদের প্রতি ছিলেন অত্যন্ত স্নেহপরায়ণ। শিশুদের তিনি বেহেশতের ফুল বলতেন। তিনি শিশুদেরকে আগে সালাম জানাতেন। তিনি কোনো সফর থেকে ফিরে আসার পথে যেসব শিশু সামনে পড়ত তাদেরকে তাঁর উটের সামনে-পেছনে বসিয়ে ঘুরিয়ে নিয়ে বেড়াতেন। ‘মরু-ভাস্কর’ প্রবন্ধে হযরত মুহাম্মদ (স.)-এর স্নেহ-মমতা ও শিশুবান্ধব চরিত্র সম্পর্কে আমরা ধারণা পাই। প্রবন্ধে উল্লেখ আছে তিনি শিশুদের সঙ্গে মিশতেন শিশুদের মতো মন নিয়ে। পথে বালক-বন্ধুর সঙ্গে দেখা হলে তার বুলবুলির খোঁজ পর্যন্ত তিনি নিতেন। উদ্দীপকেও রসুল (স.)-এর এই বৈশিষ্ট্যগুলো প্রকাশ পেয়েছে। তাই বলা যায়, উদ্দীপকে 'মরু-ভাস্কর' প্রবন্ধের হযরত মুহাম্মদ (স.)-এর স্নেহ-মমতা ও শিশুবান্ধব চরিত্রের দিকটির সাদৃশ্য ফুটে উঠেছে।ঘউদ্দীপকটি হযরত মুহাম্মদ (স)-এর চরিত্রের বিশেষ একটি ভাবকে ধারণ করেছে, সম্পূর্ণ নয়— মন্তব্যটি যথার্থ।হযরত মুহাম্মদ (স.) ছিলেন জ্ঞানের আধার। ধৈর্য ও সহিষ্ণুতায় ছিলেন অনেক উদার। তাঁর জীবনাচরণ আমাদেরকে সঠিক পথে জীবন অতিবাহিত করতে উৎসাহী করে। আমাদের সঠিকভাবে চলার দিকনির্দেশনা দেয় তার জীবনী।উদ্দীপকে হযরত মুহাম্মদ (স.)-এর শিশুবান্ধব ও স্নেহ-মমতার দিকটির প্রকাশ ঘটেছে। তিনি শিশুদের প্রতি অনেক আন্তরিক ছিলেন। এমনকি তিনি শিশুদের বেহেশতের ফুল বলে আখ্যায়িত করেছেন। তাদেরকে নিজের উটের পিঠে নিয়ে ঘুরতেন। পথে দেখা হলে তিনিই প্রথমে শিশুদের সালাম জানাতেন। ‘মরু-ভাস্কর’ প্রবন্ধে হযরত মুহাম্মদ (স.)-এর চরিত্রের নানান দিক ব্যক্ত হয়েছে। তিনি একই সঙ্গে ছিলেন নেতা, সাধার মানুষ আবার আল্লাহর প্রেরিত রাসুল। তিনি নেতা হওয়া সত্ত্বেও অত্যন্ত সাধারণ জীবনযাপন করতেন। তিনি মদিনার অধিনায়ক থাকাকালীন তাঁর ঘরে আসবাবপত্র বলতে ছিল খেজুর পাতার বিছানা আর একটি পানির সুরাহি। তিনি আল্লাহর নবি হওয়া সত্ত্বেও নিজেকে সাধারণভাবে উপস্থাপন করতেন। শিশুদের সঙ্গে মিশতেন শিশুদের মতো মন নিয়ে। আবার সাধারণ মানুষের সঙ্গে মিশতেন একেবারে সাধারণ হয়ে। তাঁর ওপর অনেক অত্যাচার হলেও তিনি কখনো অভিশাপ দেননি, বরং তাদের হয়ে ক্ষমাপ্রার্থনা করেছেন।উদ্দীপকে শুধু রসুল (স.)-এর শিশুসুলভ আচরণের দিকটি প্রকাশ পেয়েছে। অন্যদিকে ‘মরু-ভাস্কর’ প্রবন্ধে তাঁর আরও অনেক বৈশিষ্ট্য সম্পর্কে ধারণা পাওয়া যায়। তাঁর শিশুসুলভ আচরণ, উদারতা, মহত্ত্বসহ আরও অনেক দিক প্রকাশ পেয়েছে প্রবন্ধে। তাই বলা যায়, উদ্দীপকটি হযরত মুহাম্মদ (স.)-এর চরিত্রের বিশেষ একটি ভাবকে ধারণ করেছে, সম্পূর্ণ নয়।

Explanation:


Sub-Questions:

================================================================================
Question #6 (ID: 696664)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
খ্রিস্টীয় ৬ষ্ঠ শতাব্দীতে আরবের বুকে বিরাজ করতে থাকে অজ্ঞতার ভয়াবহ অন্ধকার, বল্গাহীন অনাচার আর জুলুম। মুক্তির বাণী নিয়ে আসেন মরুসূর্য মুহাম্মদ (স.); নতুন আলোকের পরশে আরবের বালুকারাশি পর্যন্ত জ্বলে ভাম্বর হয়ে উঠে। দিকে দিকে গড়ে উঠে নতুন নতুন জাতি, নতুন নতুন রাজ্য, নতুন নতুন সভ্যতা। তারপর মুসলমানের জাতীয় জীবনে শুরু হয় অবনতির ডাটা, ইসলামের সত্য সনাতন আদর্শ ভুলে তারা চলে ভুল পথে, ডেকে আনে নিজেদের মৃত্যু। আজরাইল শিয়রে এসে বসে জান কবজ করতে তৈরি হয়।

Options:
ক. বন্ধু বিয়োগে কার চক্ষু অশ্রুসিক্ত হয়?
খ. হযরতের জীবন দেখে আমাদের অবাক হতে হয় কেন?
গ. উদ্দীপকে ‘মরু-ভাস্কর' প্রবন্ধের কোন চরিত্রের মিল পাওয়া যায়?
ঘ. “উদ্দীপকে ‘মরু-ভাস্কর' প্রবন্ধের সম্পূর্ণ দিক ফুটে ওঠেনি।”— মন্তব্যটি বিশ্লেষণ কর।


Correct Answer: 

Solution:
কবন্ধু বিয়োগে মহানবি (স.)-এর চক্ষু অশ্রুসিক্ত হয়।খ৬৩ বছরের ক্ষুদ্র পরিসর জীবনে হযরতকে অনেক পরিবর্তনের সম্মুখীন হতে হয়েছে বলেই তাঁর জীবন দেখে আমাদের অবাক হতে হয়।হযরত মুহাম্মদ মোস্তফা (স.) মানবতার ইতিহাসে গৌরবের আসনে উপনীত হয়ে আছেন। হযরত মুহাম্মদ (স.) আল্লাহর নবি হওয়ার পরও নিজেকে সাধারণ মানুষের মতো ভাবতেন। তিনি সাধারণ মানুষের মতো জীবনযাপন করতেন। তিনি এতিম ছিলেন কিন্তু পরবর্তীতে সারা আরবভূমির অবিসংবাদিত নেতা হয়েছিলেন। তারপরও তাঁকে অনেক সময় অনাহারে থাকতে হতো, তাঁর বিছানা ছিল খেজুর পাতার। আর এ কারণেই তাঁর জীবন দেখে আমাদের অবাক হতে হয়।গউদ্দীপকে 'মরু-ভাস্কর' প্রবন্ধের হযরত মুহাম্মদ (স.)-এর চরিত্রের মিল পাওয়া যায়।মহানবি (স.) আমাদের জীবনে আদর্শস্বরূপ। তাঁর আদর্শে আমরা আমাদের জীবন গড়ে তোলার চেষ্টা করি। তাঁর মহানুভবতা থেকে শিক্ষা গ্রহণ করি।উদ্দীপকে মহানবি (স.) আরবে মুক্তির বাণী আনার আগে আরব ডুবে ছিল ভয়াবহ অন্ধকার আর অজ্ঞানতার মাঝে। তাঁর আবির্ভাবেই মুসলমান জাতি জ্ঞান ফিরে পায়। 'মরু-ভাস্কর' প্রবন্ধে হযরত মুহাম্মদ (স.)-এর জীবনাদর্শের দিকটি উপস্থাপিত হয়েছে। মহানবি (স.) আদর্শে ছিলেন মহীয়ান। তিনি চারিদিকে তাঁর আদর্শ ও নীতির আলো ছড়িয়ে দিতেন। তিনি আল্লাহর নবি হওয়া সত্ত্বেও কত সাধারণ জীবনযাপন করতেন এবং মানুষের সাথে সৌহার্দ বজায় রেখে চলতেন সেই দিকগুলো প্রবন্ধে প্রকাশ পেয়েছে। তাই বলা যায়, উদ্দীপকে 'মরু-ভাস্কর' প্রবন্ধের হযরত মুহাম্মদ (স.)-এর চরিত্রের মিল পাওয়া যায়।ঘ“উদ্দীপকে 'মরু-ভাস্কর' প্রবন্ধের সম্পূর্ণ দিক ফুটে ওঠেনি।”— মন্তব্যটি যথার্থ।জীবনে সেসব মানুষের আদর্শে জীবন গড়তে হয় যারা সবসময় নীতিগত দিকে কঠোরতা ও আদর্শবান হয়। হযরত মুহাম্মদ (স.) ঠিক তেমনই আদর্শবান ও অনুসরণীয় একজন মানুষ।উদ্দীপকে আরবের বিভীষিকাময় দিনের কথা বলা হয়েছে। আর এই বিভীষিকা থেকে মানুষকে মুক্তির পথ দেখান হযরত মুহাম্মদ (স.)। তিনিই মানুষকে সঠিক পথনির্দেশ করেন। 'মরু-ভাস্কর' প্রবন্ধে হযরত মুহাম্মদ (স.)-এর জীবনযাপন ও আদর্শগত দিকগুলো উপস্থাপিত হয়েছে। তিনি অসাধারণ মানুষ হয়েও অত্যন্ত সাধারণ জীবনযাপন করতেন। তিনি একাধারে ছিলেন কুসুমের মতো কোমল অন্যদিকে ছিলেন বজ্রের মতো কঠিন। তিনি অন্যায়কারীকে কখনো অভিশাপ দেননি, বরং তাদের জন্য স্রষ্টার কাছে ক্ষমা প্রার্থনা করেছেন। আলোচ্য প্রবন্ধে তাঁর জীবনের আদর্শিক দিক বিস্তারিতভাবে আলোচিত হয়েছে।উদ্দীপকে হযরত মুহাম্মদ (স.) সম্পর্কে আংশিক আলোচনা রয়েছে। কিন্তু 'মরু-ভাস্কর' প্রবন্ধে রয়েছে তাঁর জীবন নিয়ে বিস্তারিত আলোচনা। তাই বলা যায়, উদ্দীপকে 'মরু-ভাস্কর' প্রবন্ধের সম্পূর্ণ দিক ফুটে ওঠেনি।

Explanation:


Sub-Questions:

