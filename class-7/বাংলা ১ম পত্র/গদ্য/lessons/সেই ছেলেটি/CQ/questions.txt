================================================================================
Question #1 (ID: 697158)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ব্ল্যাকবোর্ডে একটা জ্যামিতির চিত্র এঁকে স্যার ক্লাসরুমের শেষের সারিতে বসা পলাশকে বললেন, চিত্রটি বুঝিয়ে দাও। কিন্তু পলাশ কিছু না বলে দাঁড়িয়ে থাকল। স্যার জিজ্ঞাসা করলেন, চুপ করে না থেকে বল পারবে কিনা? পলাশ কিছু না বলে মাথা নিচু করে দাঁড়িয়ে থাকল এবং কাঁদল। স্যার রেগে গিয়ে বেত মারতে মারতে বললেন, পড়া না তৈরি করে স্কুলে আসবে না। পলাশের বাবাকে বিষয়টি জানাতে গেলে তিনি বললেন, ও দৃষ্টিপ্রতিবন্ধী। দূরের জিনিস ভালোভাবে দেখতে পায় না। স্যার তখন নিজের ভুল বুঝতে পারলেন এবং দুঃখ প্রকাশ করলেন।

Options:
ক. মামুনুর রশীদ কোন জেলায় জন্মগ্রহণ করেন?
খ. আরজু কেন হাঁটতে পারছিল না?
গ. উদ্দীপকের পলাশের সাথে 'সেই ছেলেটি' নাটিকার কোন চরিত্রের মিল পাওয়া যায়? ব্যাখ্যা কর।
ঘ. “উদ্দীপকের পলাশ এবং 'সেই ছেলেটি' নাটিকার আরজুর দুঃখের উৎস একই ধরনের।” — বিচার কর।


Correct Answer: 

Solution:
কমামুনুর রশীদ টাঙ্গাইল জেলায় জন্মগ্রহণ করেন।খপায়ে ব্যথার কারণে আরজু হাঁটতে পারছিল না।ছোটবেলায় কী একটা অসুখের কারণে আরজুর পা সরু হয়ে যায়। তাই বেশি হাঁটলে তার পা অবশ হয়ে যায়। তাই বলা যায় যে, পায়ে সমস্যা থাকার কারণে সে হাঁটতে পারছিল না।গউদ্দীপকের পলাশের সঙ্গে 'সেই ছেলেটি' নাটিকার আরজুর মিল পাওয়া যায়।শারীরিক-মানসিকভাবে সুবিধাবঞ্চিত শিশুদের প্রতি আমাদের যমত্ববোধ থাকা উচিত। অবহেলা, উপহাস বা তিরস্কার করা হলে তাদের মানসিক বিকাশ বাধাগ্রস্ত হয়।'সেই ছেলেটি' নাটিকার আরজু বেশিক্ষণ হাঁটতে পারে না, তার পা অবশ হয়ে আসে। একসঙ্গে চলতে গিয়ে পেছনে পড়ে যায় বলে বন্ধুরা তাকে ফেলেই স্কুলে চলে যায়। পরে স্যার এসে তাকে স্কুলে নিয়ে যান। উদ্দীপকের পলাশ দৃষ্টিপ্রতিবন্ধী। সে দূরের কিছু দেখতে পারে না। ব্ল্যাকবোর্ডের কিছুই দেখতে পায়নি বলে চিত্রটি বুঝিয়ে দিতে পারেনি। ফলে স্যারের কাছে শাস্তি পেতে হয়। স্যার পরে সত্যটা জানতে পেরে অনুশোচনা করেন। উদ্দীপকের পলাশ ও ‘সেই ছেলেটি' নাটিকার আরজু উভয়েই বিশেষ চাহিদাসম্পন্ন। এ বিষয়েই দুজনের মিল রয়েছে।ঘ“উদ্দীপকের পলাশের এবং 'সেই ছেলেটি' নাটিকার আরজুর দুঃখের উৎস একই ধরনের।” — মন্তব্যটি যথার্থ।আমাদের সমাজে শারীরিক প্রতিবন্ধীরা নানা রকম সামাজিক প্রতিবন্ধকতার মুখোমুখি হয়, যা তাদের ইচ্ছাশক্তি, স্বপ্ন ও আশাকে ধ্বংস করে দেয়। স্বাভাবিক মানুষের উচিত তাদের প্রতি সহানুভূতিশীল হওয়া।'সেই ছেলেটি' নাটিকার আরজু শারীরিক প্রতিবন্ধী। ছোটবেলায় কঠিন অসুখে তার পা সরু হয়ে যায় এবং হাঁটতে গেলে পা অবশ হয়ে আসে। পরিবার, পথচারী, এমনকি স্কুলের সহপাঠীদের কাছ থেকেও সে সহানুভূতি পায় না। তাই সে মনের দুঃখে আমবাগানে বসে কাঁদতে থাকে। উদ্দীপকের পলাশের দুঃখের ধরনটাও একই। সে দৃষ্টিপ্রতিবন্ধী। দূরের ব্ল্যাকবোর্ডের লেখা সে দেখতে পায় না। এজন্য স্যারের কাছ থেকে তাকে শাস্তি পেতে হয় এবং কষ্টের কথা কাউকে বলতে পারে না, শুধু কাঁদে।উদ্দীপকের পলাশ এবং 'সেই ছেলেটি' নাটিকার আরজুকে শারীরিক কষ্টের চেয়ে মানসিক কষ্টটাই বেশি পীড়া দেয়। কারণ তাদের কষ্টের কথা কেউ বোঝে না। কেউ সহানুভূতি দেখায় না। সবাই ভুল বোঝে। এজন্য বলা যায়, পলাশ এবং আরজুর দুঃখের উৎস একই ধরনের। সুতরাং মন্তব্যটি যথার্থ।

Explanation:


Sub-Questions:

================================================================================
Question #2 (ID: 697155)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অমি-র বাবা একজন বীর মুক্তিযোদ্ধা। যুদ্ধে তাঁর দুই পা হাঁটুর নিচ থেকে উড়ে যায়। এখন দুটো নকল পা লাগিয়ে জীবন যাপন করছেন। তাঁর শুধুই মনে হয়, অমি বড় হয়ে পঙ্গু বাবাকে ছেড়ে চলে যাবে না তো?

Options:
ক. 'সেই ছেলেটি' নাটিকা কতটি দৃশ্যে বিভক্ত?
খ. আরজু কাঁদতে থাকে কেন?
গ. অমির বাবা ও আরজু-র মাঝে যে বৈসাদৃশ্য বিদ্যমান, তা ব্যাখ্যা কর।
ঘ. অসুস্থ ব্যক্তির ক্ষেত্রে কাছের মানুষের সহযোগিতা অত্যন্ত গুরুত্বপূর্ণ— উক্তিটি উদ্দীপক ও 'সেই ছেলেটি' নাটিকা অবলম্বনে বিশ্লেষণ কর।


Correct Answer: 

Solution:
কসেই ছেলেটি' নাটিকাটি তিনটি দৃশ্যে বিভক্ত।খস্কুলের বন্ধুরা তাকে ফেলে চলে যাওয়ায় আরজু একলা বসে কাঁদতে থাকে।আরজু পায়ের ব্যথায় হাঁটতে পারে না। তার সহপাঠীরা তাকে ফেলে রেখে স্কুলে চলে যায়। মেঘ, পাখি প্রভৃতিকে অনুরোধ করার পরও কেউ আরজুকে সঙ্গে নেয় না। এ কারণে আরজু একলা বসে মনের দুঃখে কাঁদতে থাকে।গপঙ্গুত্বের কারণ এবং অবস্থানগত দিক থেকে অমির বাবা এবং আরজুর মাঝে বৈসাদৃশ্য রয়েছে।আমাদের সমাজে অনেক বিশেষ চাহিদাসম্পন্ন মানুষ রয়েছে। তারা বিভিন্ন কারণে পঙ্গুত্বকে বরণ করে নিতে বাধ্য হয়েছে। সংসারে তাদের প্রতি সহানুভূতি জানানোর মানুষ খুব কম। এতে করে তারা নিজেদের অসহায় ভাবে।উদ্দীপকের অমির বাবা একজন বীর মুক্তিযোদ্ধা। মুক্তিযুদ্ধে তিনি আহত হয়ে পঙ্গুত্বকে বরণ করে নেন। ভবিষ্যতের কথা চিন্তা করে তিনি নিজেকে অসহায় ভাবেন। 'সেই ছেলেটি' নাটিকার আরজু একজন প্রতিবন্ধী বালক। হাঁটতে গেলে সে পায়ে জোর পায় না। ধীরে ধীরে তার পা অকেজো হয়ে যাচ্ছে। তবে তার স্যার তাকে চিকিৎসা করানোর প্রতিশ্রুতি দেন। এসব বিষয়েই অমির বাবা এবং আরজুর মাঝে বৈসাদৃশ্য বিদ্যমান।ঘঅসুস্থ ব্যক্তির ক্ষেত্রে কাছের মানুষের সহযোগিতা অত্যন্ত গুরুত্বপূর্ণ— উক্তিটি উদ্দীপক ও 'সেই ছেলেটি' নাটিকা অবলম্বনে গভীর তাৎপর্যপূর্ণ।আমাদের চারপাশে অনেক অসহায় মানুষ রয়েছে। বিশেষ চাহিদাসম্পন্ন মানুষ নানা কারণে পঙ্গুত্বকে বরণ করে নিতে বাধ্য হয়েছে। তারা আমাদের কাছে সহযোগিতা ও সহমর্মিতা প্রত্যাশা করে। আমাদের উচিত তাদের প্রতি সহানুভূতিশীল হওয়া।উদ্দীপকের অমির বাবা মুক্তিযুদ্ধের সময় আহত হয়ে পঙ্গুত্বকে বরণ করে নেন। তাঁর এখন চিন্তা ছেলে বড় হয়ে তাঁর কাছে থাকবে তো, নাকি চলে যাবে। তিনি পরিবারের কাছের মানুষের কাছে সহমর্মিতা প্রত্যাশা করেন। তাঁর কাছে একটু নির্ভরতা বা সহযোগিতা অনেক গুরুত্বপূর্ণ। এ বিষয়টি 'সেই ছেলেটি' নাটকের আরজুর ক্ষেত্রেও গুরুত্বপূর্ণ।আরজু ধীরে ধীরে পঙ্গুত্বের দিকে এগিয়ে যাচ্ছে। সে চলার শক্তি পায় না। তার ক্ষেত্রেও তার কাছের মানুষদের সহযোগিতা গুরুত্বপূর্ণ। কারণ সেটা পেলেই সে সুস্থ জীবনে ফিরে আসতে পারবে। তাই বলা যায়, অসুস্থ ব্যক্তির ক্ষেত্রে কাছের মানুষের সহযোগিতা গুরুত্বপূর্ণ।

Explanation:


Sub-Questions:

================================================================================
Question #3 (ID: 697152)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আবিদ স্যার ৭ম শ্রেণির ছাত্র রওশনের কাছে তার স্কুলে অনুপস্থিতির কারণ জানতে চাইলে সে কিছু না বলে চুপ থাকে। শ্রেণির অন্য শিক্ষার্থীদের জিজ্ঞেস করলে তারা প্রায় একযোগে বলে- স্যার, রওশন প্রায়ই স্কুল কামাই করে। শিক্ষক রওশনকে বলেন- আর কামাই করবে? কোনো উত্তর দেয় না রওশন। পায়ের বৃদ্ধাঙ্গুলি দিয়ে মেঝে খুঁড়তে থাকে। উত্তর না পেয়ে শিক্ষক রওশনকে অনেক বকা দেন। কয়েকদিন পর রওশনের বাবা আবিদ স্যারকে বলেন- স্যার, রওশনের স্নায়ু রোগ আছে। নিয়মিত স্কুল করলে ওর অসুখটা বেড়ে যায়। বকাঝকা করলে ওর স্কুলে আসা বন্ধ হয়ে যাবে।

Options:
ক. মিঠু আরজুকে কোথায় বসে থাকতে দেখেছে?
খ. আইসক্রিমওয়ালা আরজুকে স্কুল ফাঁকি দিতে নিষেধ করল কেন? বুঝিয়ে লেখ।
গ. রওশন ও আরজুর মধ্যকার সাদৃশ্য ব্যাখ্যা কর।
ঘ. আবিদ স্যারের বিচার কাজটি লতিফ স্যারের তুলনায় কতটুকু যৌক্তিক হয়েছে তা মূল্যায়ন কর।


Correct Answer: 

Solution:
কমিঠু আরজুকে পলাশতলীর আমবাগানে বসে থাকতে দেখেছে।খআইসক্রিমওয়ালা আরজুকে স্কুল ফাঁকি দিতে নিষেধ করল। কারণ স্কুল ফাঁকি দেওয়ার ফলাফল ভালো হয় না।এক সময় আইসক্রিমওয়ালাও স্কুল ফাঁকি দিত। তাই সে আজ আইসক্রিম বিক্রেতা হয়েছে। যদি সে লেখাপড়া করত তাহলে জীবনে অনেক উন্নতি করতে পারত। তাই আইসক্রিমওয়ালা যখন দেখল আরজু স্কুলে না গিয়ে আমবাগানে বসে আছে তখন সে অনুশোচনায় দগ্ধ হয়ে আরজুকে স্কুল ফাঁকি দিতে নিষেধ করল।গশারীরিকভাবে অসুস্থ হওয়ার দিক থেকে রওশন ও আরজু উভয়ের মধ্যে সাদৃশ্য রয়েছে।শিশুরা সবসময় বড়দের সাহায্য সহানুভূতি কামনা করে। আর যারা বিশেষ চাহিদাসম্পন্ন শিশু তারা সব মানুষের সহানুভূতিও বেশি প্রত্যাশা করে। তাই তাদের পাশে এসে দাঁড়ানো উচিত।উদ্দীপকের রওশন প্রায়ই স্কুল কামাই করে। এর জন্য শিক্ষক তাকে বকাঝকা করেন। কিন্তু রওশন অসুস্থ, তার শারীরিক সমস্যা রয়েছে, যে কারণে সে নিয়মিত স্কুলে আসতে পারে না। রওশনের মতো 'সেই ছেলেটি' নাটিকার আরজুও শারীরিকভাবে অসুস্থ। স্কুলে যাওয়ার পথে প্রায়ই তার পা দুটি অবশ হয়ে পড়ে, যার কারণে তাকে স্কুল কামাই দিতে হয়। তারা উভয়েই শারীরিকভাবে অসুস্থ হওয়ার কারণে স্কুলে যেতে পারে না। এই বিষয়েই রওশন ও আরজুর মধ্যে সাদৃশ্য পরিলক্ষিত হয়।ঘআবিদ স্যারের বিচারকাজটি লতিফ স্যারের তুলনায় অধিকতর অযৌক্তিক।মানুষ নানা কারণে শারীরিক কিংবা বুদ্ধিপ্রতিবন্ধী হয়। এ ধরনের মানুষকে বলে শারীরিক ও মানসিক প্রতিবন্ধী। এদের বিশেষ চাহিদাসম্পন্নও বলা হয়। এদের প্রতি সহানুভূতিশীল হওয়া উচিত।উদ্দীপকের আবিদ স্যার ছাত্র রওশনের কাছে তার বিদ্যালয়ে অনুপস্থিতির কারণ জানতে চান। কিন্তু সে কিছু বলতে পারে না, চুপ করে থাকে। তাই শিক্ষক তাকে বকাঝকা করেন। অন্যদিকে 'সেই ছেলেটি' নাটিকার লতিফ স্যার আরজুকে বকাঝকা করেননি। তিনি আরজুর শারীরিক সমস্যার কথা জানতে পেরে সহানুভূতিশীল হয়েছেন। কোনো মানুষের অপরাধ বা দোষ সম্পর্কে অবগত না হয়ে তার প্রতি অযথা নির্দয় হওয়া উচিত নয়। সাক্ষ্য-প্রমাণের সাহায্যে উপযুক্ত কারণ উদ্ঘাটন করে তবেই বিচার করা উচিত। উদ্দীপকের আবিদ স্যার কারণ উদ্ঘাটন ছাড়াই অসুস্থ রওশনকে বকাঝকা করেন। কিন্তু লতিফ স্যার সেই কাজটি করেননি। তিনি আরজুর সঙ্গে কথা বলে তাকে ভালোভাবে দেখে তার রোগের বিষয়টি জেনেছেন। তাকে সাহায্য করার প্রতিশ্রুতি দিয়েছেন। তাই বলা যায়, আবিদ স্যারের বিচারকাজটি লতিফ স্যারের তুলনায় অনেক বেশি অযৌক্তিক।

Explanation:


Sub-Questions:

================================================================================
Question #4 (ID: 697149)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
চোখ গেল'- তার ভরসা তবু আছে

চক্ষুহীনার কী কথা কার কাছে।

*** *** *** ***

তার চেয়ে এই স্নিগ্ধ শীতল জল

দুটো যেন প্রাণের কথা বলে—

দরদ-ভরা দুখের আলাপন;

Options:
ক. সোমেন, সাবু ও আরজু কীভাবে ভুলে যাচ্ছে?
খ. আরজু ভুলে যায়নি কেন? ব্যাখ্যা কর।
গ. উদ্দীপকের কবিতাংশের প্রথম দুই পঙ্‌ক্তি 'সেই ছেলেটি' নাটিকার কোন বিষয়টিকে নির্দেশ করে?
ঘ. পাখির সঙ্গে মেঘের সঙ্গে আরজুর আলাপন উদ্দীপকের কবিতাংশের দ্বিতীয় অংশটুকুকে চমৎকারভাবে ফুটিয়ে তুলেছে— এ বিষয়ে তোমার মতামত দাও।


Correct Answer: 

Solution:
কসোমেন, সাবু ও আরজু গান গাইতে গাইতে স্কুলে যাচ্ছে।খআরজু হাঁটতে না পারার কারণে স্কুলে যায়নি।আরজু একজন শারীরিক প্রতিবন্ধী। ছোটবেলায় সে একবার ভীষণ অসুস্থ হয়ে পড়ে। কিন্তু তার অসুস্থতা কেউ নির্ণয় করতে পারেনি। সেই থেকেই তার পা সরু ও চিকন হয়ে গেছে। এখন কিছুক্ষণ হাঁটার পরই তার পা অবশ হয়ে আসে। তাই সে স্কুলে যায়নি।গউদ্দীপকের কবিতাংশের প্রথম দুই পঙক্তি 'সেই ছেলেটি' নাটিকার সোমেন, সাবু, আইসক্রিমওয়ালা, মিঠাইওয়ালা এমনকি নিজ পিতার দ্বারা আরজুর দুঃখের কথা না শোনার বিষয়টিকে নির্দেশ করে।বিশেষ চাহিদাসম্পন্ন মানুষরা সাধারণত অবহেলার শিকার। এদের প্রতি সহৃদয়পূর্ণ সহযোগিতা, আদর-সোহাগ, ভালোবাসা, যত্ন সবচেয়ে বেশি প্রয়োজন।উদ্দীপকের, অন্যবধূ তার প্রতি অবহেলা, অবজ্ঞা প্রসঙ্গে বলছে, 'চোখ গেল' পাখির তবু ভরসাস্থল আছে, কিন্তু চক্ষুহীনার কোনোভরসাস্থলই নেই। যার চক্ষু নেই সে কারও কাছে নিজের দুঃখ-কষ্টের কথা বলতে পারে না। তার কথা কেউ শোনে না। উদ্দীপকের এই অনুন্ধবধূর মতো অনাদর, অবহেলা ও অবজ্ঞা 'সেই ছেলেটি' নাটিকার আরজুর ক্ষেত্রেও দৃশ্যমান। রোগা পা নিয়ে চলতে না পারা আরজুর দুঃখের কথা সহপাঠী সোমেন ও সাবু শুনতে চায়নি। আইসক্রিমওয়ালা এবং হাওয়াই মিঠাইওয়ালারও ফুরসত হয়নি তার দুঃখের কথা শোনার। এমনকি তার পিতাও এ ব্যাপারে নির্লিপ্ত থেকেছেন। তাই বলা যায় যে, উদ্দীপকের কবিতাংশের প্রথম দুই পড়ক্তি আলোচ্য নাটিকার আরজুর বন্ধু, পিতা ও অন্যদের দুঃখের কথা না শোনার বিষয়টিকে নির্দেশ করে।ঘপাখির সঙ্গে, মেঘের সঙ্গে আরজুর আলাপন উদ্দীপকের কবিতাংশের দ্বিতীয় অংশটুকুকে চমৎকারভাবে ফুটিয়ে তুলেছে। প্রশ্নোক্ত এ মন্তব্য বিষয়ে আমি একমত পোষণ করি।বিশেষ চাহিদাসম্পন্ন মানুষরা অনেক সময় সুস্থ-স্বাভাবিক মানুষের কাছ থেকে প্রাপ্য অধিকার থেকে বঞ্চিত হয়। তখন প্রকৃতির নানা অনুষঙ্গে তারা দুঃখভার লাঘব করতে চায়।উদ্দীপকের কবিতাংশের দ্বিতীয় অংশে অনুভূত হয়, অন্ধবধূ তার চারপাশের লোকজনের সঙ্গে দুটি দুঃখের কথা বিনিময়ে ব্যর্থ হয়ে দিঘির স্নিগ্ধ-শীতল জলে আশ্রয় খুঁজেছে। দিঘির স্নিগ্ধ-শীতল জলের সঙ্গে দুটি প্রাণের কথা বলে, দরদভরা দুঃখের আলাপন করে। উদ্দীপকের প্রতিবন্ধী নারীর এই দরদভরা দুঃখের আলাপন 'সেই ছেলেটি' নাটিকার পাখির সঙ্গে মেঘের সঙ্গে আরজুর আলাপনের সাদৃশ্য রয়েছে। তারা উভয়েই প্রকৃতিসংলগ্ন বিষয়কে দুঃখের সঙ্গী করেছে।উদ্দীপকের কবিতাংশের দ্বিতীয় অংশে অন্ধবধূর দিঘির জলের সঙ্গে দুঃখের আলাপনের আবেগী রূপায়ণ আমরা 'সেই ছেলেটি' গল্পের আরজুর চন্দনা, শালিক পাখি ও মেঘের সঙ্গে আলাপনের মধ্যে পাই। যেখানে আরজু বলছে, “ছোট পাখি চন্দনা, এই যে শালিক আমাকে দেখতে পাচ্ছ না? আমি একলা বসে আছি। আমার বুকটা ফেটে যাচ্ছে।” সে পাখির ডানায় ও মেঘে ভর করে ভুলে যাওয়ার ইচ্ছাও ব্যক্ত করে। তাই বলা যায়, প্রশ্নোক্ত মন্তব্যের সঙ্গে একমত পোষণ করা চলে।

Explanation:


Sub-Questions:

================================================================================
Question #5 (ID: 697145)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মিনু শুধু বোবা নয়, ঈষৎ কালাও। অনেক চেঁচিয়ে বললে, তবে শুনতে পায়। সব কথা শোনার দরকারও হয় না তার। ঠোটনাড়া আর মুখের ভাব দেখেই সব বুঝতে পারে। এছাড়া তার আর একটা ষষ্ঠ ইন্দ্রিয় আছে যার সাহায্যে সে এমন সব জিনিস বুঝতে পারে, এমন সব জিনিস মনে মনে সৃষ্টি করে, সাধারণ বুদ্ধিতে যার মানে হয় না। মিনুর জগৎ চোখের জগৎ, দৃষ্টির ভিতর দিয়েই সৃষ্টিকে গ্রহণ করেছে সে। শুধু গ্রহণ করে নি, নতুন রূপে নতুন রং আরোপ করেছে তাতে।

Options:
ক. নাট্যকার মামুনুর রশীদ রচিত 'সেই ছেলেটি' কোন ধরনের রচনা?
খ. “এরকম মাঝে মাঝেই করে আরজু।” — কথাটি কে এবং কেন বলেছে?
গ. উদ্দীপকের মিনুর সঙ্গে 'সেই ছেলেটি' নাটিকার কোন চরিত্রের সাদৃশ্য রয়েছে?
ঘ. “উদ্দীপকটি 'সেই ছেলেটি' নাটিকার আংশিক ভাবকে ধারণ করে।” — তোমার উত্তরের পক্ষে যুক্তি দেখাও।


Correct Answer: 

Solution:
কনাট্যকার মামুনুর রশীদ রচিত 'সেই ছেলেটি' একটি নাটিকা।খকথাটি সাবু লতিফ স্যারের প্রশ্নের উত্তর দিতে গিয়ে বলেছে।টিফিন পিরিয়ডে সোমেন, সাবু ও আরও অনেক ছেলেমেয়ে খেলার জন্য বেরিয়ে আসে। এ সময় লতিফ স্যার সাবুকে ডেকে আরজুকে দেখতে না পাওয়ার কারণ জানতে চান। তখন সাবু মাঝপথে এসে আরজুর থেমে যাওয়ার কথা বলে। সে এও বলে যে, আরজু মাঝপথে থেমে গিয়ে তাদের স্কুলে চলে আসতে বলে এবং এমন কাজ সে মাঝে মাঝেই করে। এ কথাটি বোঝাতেই সাবু প্রশ্নোক্ত উক্তিটি করে।গউদ্দীপকের মিনুর সঙ্গে 'সেই ছেলেটি' নাটিকার আরজু চরিত্রের সাদৃশ্য রয়েছে।আমাদের মধ্যে অনেকেই আছে যারা শারীরিকভাবে সুবিধাবঞ্চিত। সমাজে তারা আমাদের তুলনায় অনেক পিছিয়ে আছে। সমাজের সর্বস্তরের মানুষ যদি তাদের পাশে দাঁড়ায় এবং তাদেরকে উৎসাহ দেওয়া হয় তাহলে তাদের জন্য এগিয়ে যাওয়ার রাস্তাটি আরও সহজ হয়।উদ্দীপকে মিনু জন্ম থেকে বোবা ও কালা। অনেক জোরে কথা বললে সে শুনতে পায়। কিন্তু সে তার ষষ্ঠ ইন্দ্রিয় ব্যবহার করে। 'সেই ছেলেটি' নাটিকায় দেখা যায়, আরজুর পায়ে সমস্যা থাকায় সে বেশিক্ষণ হাঁটতে পারে না। স্কুলে যাওয়ার সময় সে অন্যদের তুলনায় পিছিয়ে পড়ে। উদ্দীপকের মিনু ও 'সেই ছেলেটি' নাটিকার আরজু দুজনেরই শারীরিক সমস্যা থাকার কারণে তাদের চরিত্রের সাদৃশ্য দেখা যায়।ঘ“উদ্দীপকটি 'সেই ছেলেটি' নাটিকার আংশিক ভাবকে ধারণ করে।” — মন্তব্যটি যথার্থ।শারীরিক ও মানসিকভাবে সুবিধাবঞ্চিত মানুষ সমাজে ভালোবাসার চেয়ে অবহেলা বেশি পায়। তাদেরকে দূরে না রেখে আদর-ভালোবাসা দিয়ে আপন করে নিলে তারাও অনেক দূর এগিয়ে যেতে পারে। স্বাচ্ছন্দ্যে জীবনযাপন করতে পারে।উদ্দীপকে মিনুর শারীরিক প্রতিবন্ধিতার বিষয়টি দেখা যায়। সে অনুভূতি দিয়ে তার কল্পনার জগৎ সাজিয়ে নেয়। সে সব কথা না শুনলেও ঠোঁট নড়া দেখে কথা বোঝার চেষ্টা করে। 'সেই ছেলেটি' নাটিকায় আরজু ছোটবেলায় অসুখে পড়ার কারণে তার পায়ে সমস্যা হয়। সে বেশিক্ষণ হাঁটতে পারে না। যার ফলে সে স্কুলে যেতে পারে না, পিছিয়ে পড়ে। তার সহপাঠীরা তাকে রেখে স্কুলে চলে গেলে পরে ভুলের শিক্ষক তার কাছে সহপাঠীদের নিয়ে এগিয়ে আসে ও সহমর্মিতা জানায়।উদ্দীপকের মিনু এবং 'সেই ছেলেটি' নাটিকার আরজুর মধ্যে শারীরিক সমস্যার দিকটির মিল দেখা গেলেও আরজুর মতো প্রতিবন্ধিতার সম্মুখীন হয়নি মিনু। আরজুর জীবনের একটি দিক মিনুর মধ্যে প্রকাশ পেয়েছে। তাই বলা যায়, উদ্দীপকটি 'সেই ছেলেটি' নাটিকার আংশিক ভাবকে ধারণ করে।

Explanation:


Sub-Questions:

