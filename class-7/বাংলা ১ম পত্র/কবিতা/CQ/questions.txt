================================================================================
Question #1 (ID: 697558)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মাগো, ওরা বলে

সবার কথা কেড়ে নেবে

তোমার কোলে শুয়ে

গল্প শুনতে দেবে না ।

বলো, মা,

তাই কি হয়?

Options:
ক. রাষ্ট্রভাষা রূপে বাংলাকে প্রতিষ্ঠার জন্য যে আন্দোলন হয়েছিল তাকে কী বলা হয়?
খ. পারস্পরিক ভাব বিনিময়ের ক্ষেত্রে মায়ের ভাষার জুড়ি নেই।— ব্যাখ্যা কর।
গ. উদ্দীপকে বর্ণিত কিশোর আর মায়ের কথোপকথন এই অক্ষরে' কবিতার কোন চরণের সাথে মিলে যায় তা ব্যাখ্যা কর।
ঘ. খোকার মনে সংশয় দানা বাঁধার কারণটি ব্যাখ্যা কর।


Correct Answer: 

Solution:
করাষ্ট্রভাষা রূপে বাংলাকে প্রতিষ্ঠার জন্য যে আন্দোলন হয়েছিল তাকে 'ভাষা আন্দোলন' বলা হয়।খমায়ের ভাষা অত্যন্ত সহজ ও মধুর ভাষা হওয়ায় পারস্পরিক ভাব বিনিময়ের ক্ষেত্রে মায়ের ভাষার জুড়ি নেই। আমাদের মাতৃভাষা বাংলা। এ ভাষায় যতটা সহজে মনের ভাব প্রকাশ করতে পারি, পৃথিবীর অন্য কোনো ভাষায় তা পারি না। কারণ জন্মের পরেই আমরা বাংলা ভাষা শিখি। তাই এ ভাষা আমাদের কাছে অত্যন্ত সহজ ও মধুর।গউদ্দীপকের কিশোর আর মায়ের কথোপকথন ‘এই অক্ষরে' কবিতার 'এই অক্ষরে মাকে মনে পড়ে, মন হয়ে যায় নদী' এই চরণের সঙ্গে মিলে যায়। বাংলা অক্ষর তথা বর্ণমালা আমাদের জাতীয় পরিচয়ের অবিনাশী সম্পদ। বাংলা বর্ণমালা বাঙালির প্রাণের সঙ্গে, অস্তিত্বের সঙ্গে মিশে আছে। উদ্দীপকের কিশোর মাকে বলছে, পাকিস্তানি শাসকগোষ্ঠী সবার মুখের ভাষা কেড়ে নিতে চাইছে। অর্থাৎ বাংলার পরিবর্তে উর্দুকে রাষ্ট্রভাষার মর্যাদা দিতে চাইছে। কিন্তু কিশোর তা মেনে নিতে রাজি নয়। মা-ই সর্বপ্রথম আমাদেরকে এ ভাষা শিক্ষা দিয়ে থাকেন, তাই মায়ের সঙ্গে রয়েছে এ ভাষার গভীর সম্পর্ক। 'এই অক্ষরে' কবিতায় এই বিষয়টি উঠে এসেছে। এখানেই কিশোর ও তার মায়ের কথোপকথনের সঙ্গে 'এই অক্ষরে' কবিতার মিল পাওয়া যায়।ঘপাকিস্তানি শাসকগোষ্ঠী বাংলার পরিবর্তে উর্দুকে রাষ্ট্রভাষা করার ষড়যন্ত্রে লিপ্ত হওয়ায় খোকার মনে সংশয় দানা বাঁধে। আমরা আমাদের মাতৃভাষায় কথা বলি। মাতৃভাষায় লিখে রাখি সবকিছু। কিন্তু এ ভাষাকে চিরতরে নস্যাৎ করার জন্য পাকিস্তানি শাসকগোষ্ঠী ষড়যন্ত্রে লিপ্ত হয়। তবে বাংলার মানুষ এ ষড়যন্ত্র কার্যকর করতে দেয়নি। উদ্দীপকের কিশোর তার মায়ের কাছে উপর্যুক্ত সংশয়ের কথাই প্রকাশ করছে। কারণ পাকিস্তানি শাসকগোষ্ঠী বাংলাকে নিঃশেষ করে দিতে চেয়েছিল। ওরা বাংলার মানুষের মুখের ভাষা কেড়ে নিতে চেয়েছিল। তাই কিশোর মাকে বলে, তোমার কোলে শুয়ে বাংলা ভাষায় গল্প শুনতে দিবে না। কিন্তু কিশোর তা মানতে রাজি নয়। বাংলার মানুষও তা মানেনি। 'এই অক্ষরে' কবিতায়ও কবি ভাষার জন্য সংগ্রামের কথা উল্লেখ করেছেন। পাকিস্তানি শাসকগোষ্ঠী বাঙালির মুখের ভাষা কেড়ে নিতে চেয়েছিল। তারা বাঙালি সংস্কৃতিকে অঙ্কুরে বিনষ্ট করতে চেয়েছিল। তাই তো উদ্দীপকের খোকার মনে সংশয় দানা বাঁধে এবং তা মায়ের কাছে প্রকাশ করে।

Explanation:


Sub-Questions:

================================================================================
Question #2 (ID: 697561)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলা মায়ের বুকের দুলাল

বাংলা মায়ের আশা

তাদের মুখে গানের মতো

ছন্দ মধুর ভাষা।

এই ভাষাকে রাখতে গিয়ে

শহীদ হলো যারা,

বাংলা দেশের গানে গানে

রইল বেঁচে তারা।

Options:
ক. 'ছবি আঁকা পাখির পাখা' গ্রন্থটি কার ?
খ. এই ভাষা দিয়ে কীভাবে আমরা যুদ্ধ জয় করেছি? বুঝিয়ে লেখ ।
গ. উদ্দীপকে 'এই অক্ষরে' কবিতার কোন দিকটি প্রাধান্য পেয়েছে? ব্যাখ্যা কর ।
ঘ. “উদ্দীপকটি 'এই অক্ষরে' কবিতার সামগ্রিকতা প্রকাশ করে না।” বিশ্লেষণ কর।


Correct Answer: 

Solution:
কছবি আঁকা পাখির পাখা' গ্রন্থটি মহাদেব সাহার ।খএই ভাষা দিয়ে যুদ্ধের অনুপ্রেরণামূলক গান লিখে আমরা যুদ্ধ জয় করেছি। বাংলা ভাষা আমাদের মায়ের ভাষা। এ জন্য এ ভাষা আমাদের অত্যন্ত গর্বের। মাতৃভাষার মাধ্যমেই বাংলাদেশের স্বাধীনতাকামী মুক্তিযোদ্ধাদের উদ্বুদ্ধ করা হয়েছে। যুদ্ধ জয়ের সাহস সঞ্চয়ের জন্য তাদের জন্য এই ভাষাতেই গান রচনা করা হয়েছে। সেই গান যুদ্ধক্ষেত্রে মুক্তিযোদ্ধাদের উৎসাহ জুগিয়েছে। তাঁরা ছিনিয়ে এনেছেন বাংলাদেশের জয়।গউদ্দীপকে 'এই অক্ষরে' কবিতার ভাষাশহিদদের অবদানের দিকটি প্রাধান্য পেয়েছে। বাংলা বাঙালির প্রাণের ভাষা। এই ভাষাতেই এ দেশের মানুষ স্বপ্ন দেখে। বাঙালির অস্তিত্বের সঙ্গে মিশে থাকা বাংলা ভাষার শক্তিতে আমরা ফিরে পেয়েছি আমাদের স্বাধীনতা। উদ্দীপকে ভাষাশহিদদের অবদানের দিকটি প্রতিফলিত হয়েছে। বাংলা আমাদের মাতৃভাষা। এই বাংলা ভাষার মর্যাদার রক্ষা পেয়েছে ভাষাশহিদদের আত্মত্যাগের মধ্য দিয়ে। মায়ের ভাষা বাংলার জন্য জীবন দেওয়া ভাষাশহিদদের বাঙালি জাতি কখনো ভুলবে না। 'এই অক্ষরে' কবিতায়ও ভাষার মর্যাদা ও গৌরব রক্ষার বিষয়টি প্রতিফলিত হয়েছে। ১৯৫২ সালে ভাষা আন্দোলনে ভাষাসংগ্রামীরা তাঁদের বুকের রক্ত দিয়ে এ ভাষার মর্যাদা রক্ষা করেছেন। তারই ধারাবাহিকতায় ১৯৭১ সালে বাংলা ভাষায় গান লিখে, অস্ত্র হাতে যুদ্ধ করে বাংলাদেশকে স্বাধীন করেছে। দেশ ও বাংলা ভাষার জন্য আত্মদানকারী শহিদদের বাঙালি জাতি ভুলবে না। তাই বলা যায়, উদ্দীপকে 'এই অক্ষরে' কবিতার ভাষার গৌরব ও মর্যাদা প্রতিষ্ঠায় শহিদদের অবদানের দিকটি প্রাধান্য পেয়েছে।ঘউদ্দীপকটি 'এই 'অক্ষরে' কবিতার সামগ্রিকতা প্রকাশ করে না।”— মন্তব্যটি যথার্থ। বাংলা ভাষা আমাদের মায়ের ভাষা। বাংলা ভাষায় আমরা খুব সাবলীলভাবে আমাদের মনের ভাব প্রকাশ করতে পারি। তাই বাংলা বর্ণমালা আমাদের গৌরব ও মর্যাদার বিষয়। 'এই অক্ষরে' কবিতায় বাংলা অক্ষর বা বর্ণের মর্যাদার দিকটি প্রতিফলিত হয়েছে। বাংলা অক্ষর বাঙালি জাতির অস্তিত্বের সঙ্গে মিশে আছে। ভাষার মর্যাদা রক্ষা করতে গিয়ে ভাষা আন্দোলনকারীদের বুকের রক্ত দিতে হয়েছে। বাংলা ভাষার অক্ষর বাঙালির মনকে আনন্দে ভরিয়ে দেয়। বাঙালিকে করে স্বপ্নমুখী। বাংলা অক্ষরকে বাঙালির চোখে মায়ের মতো মনে হয়, যা বাঙালির বুকে অবারিত আশার সঞ্চার করে। অনেক ত্যাগ ও সংগ্রামের মধ্য দিয়েই বাংলা ভাষা পেয়েছে রাষ্ট্রভাষার মর্যাদা। উদ্দীপকেও বাংলা ভাষার মর্যাদা রক্ষায় ভাষা আন্দোলনকারীদের অবদানের দিকটি প্রতিফলিত হয়েছে। বাংলা মায়ের ছেলেরা বুকের রক্ত দিয়ে বাংলা ভাষার গৌরব ছিনিয়ে এনেছে। তাঁদের আত্মত্যাগের কথা বাংলার গানে গানে চিরকাল বেঁচে থাকবে। উদ্দীপকে বাংলা ভাষা রক্ষায় ভাষা আন্দোলনকারীদের ত্যাগ ও ভাষার গৌরব রক্ষার বিষয়টি প্রকাশ পেয়েছে। কিন্তু 'এই অক্ষরে' কবিতায় প্রকাশিত বাংলা অক্ষর বা বর্ণের গুরুত্ব, বাঙালিকে স্বপ্নমুখী করে তার কথা, হৃদয়ের অনুভূতি এসব বিষয় সেখানে অনুপস্থিত। তাই বলা যায়, উদ্দীপকটি 'এই অক্ষরে' কবিতার সামগ্রিকতা প্রকাশ করে না। সুতরাং মন্তব্যটি যথার্থ।

Explanation:


Sub-Questions:

================================================================================
Question #3 (ID: 697564)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
বাংলা আমার মায়ের ভাষা

শহিদ ছেলের দান

আমার ভাইয়ের রক্তে লেখা

ফেব্রুয়ারির গান ।

Options:
ক. অক্ষর অর্থ কী?
খ. “এই অক্ষর আত্মীয়-পর / সকলেরে কাছে টানে"- বুঝিয়ে লেখ ।
গ. উদ্দীপকের কবিতাংশটি ‘এই অক্ষরে' কবিতার কোন দিকটিকে প্রকাশ করেছে?
ঘ. “উদ্দীপকটি ‘এই অক্ষরে' কবিতার একটি বিশেষ দিককে প্রকাশ করেছে মাত্র, সামগ্রিক দিক নয়।” বক্তব্য বিষয়ে তোমার মতামত দাও ।


Correct Answer: 

Solution:
কঅক্ষর অর্থ— সীমিত অর্থে হরফ বা বর্ণ এবং বৃহৎ অর্থে মাতৃভাষা ।খবাংলা ভাষার অক্ষর প্রত্যেক বাঙালিকে একসূত্রে বেঁধে রাখে। বাঙালির প্রাণের ভাষা বাংলা। এই বাংলা ভাষার অক্ষর দিয়েই তারা সুখ-দুঃখ, হাসি-কান্না, আশা-প্রত্যাশা, ইচ্ছা-লক্ষ্য প্রভৃতি অনুভূতি, অভিব্যক্তি অন্যের কাছে প্রকাশ করে। অর্থাৎ বাংলা অক্ষর বাঙালির মিলিত সত্তার শ্রেষ্ঠতম উৎস। তাই বাংলা ভাষার অক্ষর বাঙালির মধ্যকার আপন-পর ভেদাভেদ দূর করে সবাইকে কাছে টানে; বেঁধে রাখে একসূত্রে— কারণ আমরা সবাই বাঙালি ।গউদ্দীপকের কবিতাংশটি 'এই অক্ষরে' কবিতার শেষ দুটি চরণকে প্রকাশ করেছে। পাকিস্তান সৃষ্টির সূচনালগ্ন থেকেই স্বৈরাচারী শাসকগোষ্ঠী ভেবেছিল ভাষার অধিকার কেড়ে নিলে বাঙালি পঙ্গু হয়ে পড়বে। কিন্তু বাঙালি স্বকীয়তা ও আত্মপরিচয়ের প্রশ্নে আপস করেনি। উদ্দীপকে বাংলাকে মায়ের ভাষা বলা হয়েছে। এ ভাষা, এ ভাষার মর্যাদা শহিদ ছেলের দান। আর এ ভাষার মর্যাদা ও গৌরবের সাথে একুশে ফেব্রুয়ারি জড়িত। উদ্দীপকের এ বিষয়টির সাথে 'এই অক্ষরে' কবিতার শেষ দুই পঙ্ক্তির সাদৃশ্য লক্ষণীয়। যেখানে এই ভাষার জন্য ১৯৫২ সালে আন্দোলন-সংগ্রাম ও রক্তদান এবং তারই ধারাবাহিকতায় ১৯৭১ সালের সশস্ত্র যুদ্ধের মাধ্যমে স্বাধীন সার্বভৌম বাংলাদেশ প্রতিষ্ঠার কথা বলা হয়েছে।ঘ“উদ্দীপকটি 'এই অক্ষরে' কবিতার একটি বিশেষ দিককে প্রকাশ করেছে মাত্র, সামগ্রিক দিক নয়।”- বক্তব্য বিষয়ের সাথে আমি একমত পোষণ করি। বাংলা অক্ষর তথা বর্ণমালা আমাদের জাতীয় পরিচয়ের অবিনাশী সম্পদ। বাংলা বর্ণমালা বাঙালির প্রাণের সঙ্গে, অস্তিত্বের সঙ্গে মিশে আছে। উদ্দীপকে বাংলাকে মায়ের ভাষারূপে অভিহিত করা হয়েছে। সেই সাথে এ ভাষা, এ ভাষার মর্যাদা যে শহিদ ছেলের রক্তের দান তাও উল্লেখ করা হয়েছে। এছাড়া এ ভাষার স্বকীয়তা ও মর্যাদা প্রতিষ্ঠায় ১৯৫২ সালের ফেব্রুয়ারি মাসে শহিদ ডাইদের অবদানকে স্বীকৃতি দেয়া হয়েছে। উদ্দীপকের এ বক্তব্যের সাথে 'এই অক্ষরে' কবিতার শেষ দুই পক্তির সাদৃশ্য লক্ষণীয়। কিন্তু ‘এই অক্ষরে' কবিতার মূলভাব বা বক্তব্য আরও ব্যাপক ও গভীর। 'এই অক্ষরে' কবিতায় বাংলা অক্ষর তথা বর্ণমালাকে বাঙালির আত্মপরিচয়ের স্মারকরূপে উল্লেখ করা হয়েছে। বাংলা বর্ণমালা তথা বাংলা ভাষা বাঙালির অস্তিত্বের পরিচয় ও অস্তিত্ব রক্ষার অতন্দ্র প্রহরী। বাংলা অক্ষর বাঙালির মিলিত সত্তার শ্রেষ্ঠতম উৎস। বাংলা ভাষাকে নিয়ে বাঙালি হয়ে ওঠে বিশ্বজয়ের স্বপ্নমুখী। তাছাড়া 'এই অক্ষরে' কবিতায় বাংলা অক্ষর বা বর্ণমালাকে জড়িয়ে বাঙালির নানা আবেগের কথা প্রকাশিত হয়েছে— যা প্রদত্ত উদ্দীপকে অনুপস্থিত। অর্থাৎ প্রশ্নোক্ত মন্তব্যটি যথার্থভাবেই যৌক্তিক বলে তার সাথে একমত পোষণ করি।

Explanation:


Sub-Questions:

================================================================================
Question #4 (ID: 697565)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নানান দেশের নানান ভাষা

বিনে স্বদেশী ভাষা,

পুরে কি আশা?

কত নদী সরোবর কিবা ফল চাতকীর

ধারাজল বিনে কড়ু

ঘুচে কি তৃষা?

Options:
ক. 'নির্ঝর' শব্দের অর্থ কী?
খ. বাংলা অক্ষরকে ঝরনার সঙ্গে তুলনা করা হয়েছে কেন? বুঝিয়ে লেখ ।
গ. উদ্দীপকটি ‘এই অক্ষরে' কবিতার কোন দিকটিকে প্রকাশ করেছে? ব্যাখ্যা কর।
ঘ. উদ্দীপকটি 'এই অক্ষরে' কবিতার মূলভাবকে ধারণ করেছে— মন্তব্যটি যাচাই কর।


Correct Answer: 

Solution:
কনির্ঝর' শব্দের অর্থ ঝরনা ।খবাংলা ভাষা অবিরাম ছুটে চলে বলেই বাংলা অক্ষরকে ঝরনার সঙ্গে তুলনা করা হয়েছে। অনেক কাল আগে থেকেই আমরা বাংলা ভাষায় কথা বলি। অতীত থেকে বর্তমান পর্যন্ত বাংলা ভাষা অবিরাম গতিতে ছুটে চলেছে। আর মাতৃভাষার মাধ্যমেই আমরা বর্তমান থেকে ছুটে যাচ্ছি ভবিষ্যতের দিকে। এই গতিময়তায় কোনো বিরাম নেই। যেন ঝরনাধারার মতো এই অক্ষর ছুটে ছুটে চলেছে। এ কারণেই বাংলা অক্ষরকে ঝরনার সঙ্গে তুলনা করা হয়েছে।গউদ্দীপকটি 'এই অক্ষরে' কবিতার ভাষার প্রতি ভালোবাসার দিকটিকে প্রকাশ করেছে। আমাদের মাতৃভাষা আমাদের প্রাণ। এই ভাষাকে রক্ষা করতে আমাদের দেশের সোনার ছেলেরা প্রাণ দিয়েছেন। আমাদের ভাষাকে তাঁরা জীবনের চেয়েও বেশি দামি প্রমাণ করেছেন। তাই এই ভাষার প্রতি আমাদের আরও আন্তরিক হওয়া প্রয়োজন। উদ্দীপকে নিজের ভাষার প্রতি ভালোবাসার দিকটি দেখানো হয়েছে। স্বদেশি ভাষায় কথা বলেই কেবল আমরা শান্তি পাই। নিজের দেশ, নিজের ভাষার প্রতি আমাদের অমোঘ ভালোবাসার বিষয়টি উদ্দীপকে বিদ্যমান। ‘এই অক্ষরে' কবিতায় আমাদের ভাষার সঙ্গে আমাদের প্রাণের টানের কথা ব্যক্ত হয়েছে। আমাদের ভাষা আমাদের বুকে ভালোবাসার সঞ্চার ঘটায়, আমাদেরকে আনন্দিত করে তোলে। আপন অস্তিত্বের কথা মনে করিয়ে দেয়। তাই বলা যায়, উদ্দীপকটি 'এই অক্ষরে' কবিতার ভাষার প্রতি ভালোবাসার দিকটি প্রকাশ করেছে।ঘউদ্দীপকটি 'এই অক্ষরে' কবিতার মূলভাবকে ধারণ করে। মন্তব্যটি যথার্থ। ভাষা কোনো জাতির পরিচয় প্রকাশ করে। আমাদের ভাষা আমাদের শুধু পরিচয়ই প্রকাশ করে না, সেই সঙ্গে বিশ্বের দরবারে আমাদ্রেকে করেছে সম্মানিত। তাই আমাদের ভাষা, আমাদের প্রাণ। উদ্দীপকে নিজের ভাষায় মনের আশা মেটানোর কথা উঠে এসেছে। নানান দেশের নানান রকম ভাষা থাকলেও নিজের ভাষাতেই মনের ভাব প্রকাশে তৃপ্তি পাওয়া যায়। নিজের দেশ, নিজের ভাষার সৌন্দর্য মানুষের মনকে নাড়া দেয়। 'এই অক্ষরে' কবিতায়ও বাংলা ভাষায় মন জুড়ানোর কথা বলা হয়েছে। বাংলা ভাষা আমাদের চিত্ত আনন্দে ডরিয়ে তোলে, আমাদেরকে নিজের অস্তিত্ব সম্পর্কে ধারণা দেয়। বাংলা আমাদের প্রাণের দাবি রক্ষা করা ভাষা। উদ্দীপকে মায়ের ভাষার কথা বলে তৃপ্তি পাওয়ার কথা বলা হয়েছে। 'এই অক্ষরে' কবিতায়ও বাংলা ভাষা আমাদের চিত্ত হরণ করে এবং প্রাণের আবেদন পূরণ করার কথা উপস্থাপিত হয়েছে। উদ্দীপকে এবং ‘এই অক্ষরে' কবিতায় বাংলা ভাষার প্রতি শ্রদ্ধা ও ভালোবাসার দিকটি ব্যক্ত হয়েছে। তাই বলা যায়, উদ্দ একটি 'এই অক্ষরে' কবিতার মূলভাবকে ধারণ করে। সুতরাং প্রশ্নোক্ত মন্তব্যকে যথার্থ বলা যায়।

Explanation:


Sub-Questions:

================================================================================
Question #5 (ID: 697568)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আর তাই তো কখনো আমি পড়তে দিই নি ধুলো, এই কালো এ-কারে আ-কারে তারা যেন ক্ষেতের সোনালি পাকা ধান থোকা থোকা পড়ে থাকা জুই। তোমার জন্য জয় করেছি একটি যুদ্ধ একটি দেশের স্বাধীনতা।

Options:
ক. কঠিন পাথরে কী লেখা হয়?
খ. 'এই অক্ষরে— মাকে মনে পড়ে' বলতে কবি কী বোঝাতে চেয়েছেন?
গ. উদ্দীপকের 'তারা'- কবিতার কিসের সাথে তুলনীয়?
ঘ. উদ্দীপকের শেষ দুটি চরণে ‘এই অক্ষরে' কবিতার সবচেয়ে তাৎপর্যপূর্ণ ভাবার্থ ফুটে উঠেছে— উক্তিটির যথার্থতা নিরূপণ কর।


Correct Answer: 

Solution:
ককঠিন পাথরে শিলালিপি লেখা হয়।খমায়ের কাছ থেকেই আমরা প্রথম কথা বলতে শিখি। আর সেই ভাষাটা মায়েরই মুখের ভাষা।বাংলা আমাদের মাতৃভাষা, মায়ের মুখ থেকে শেখা ভাষা। আমরা মাতৃভাষা বাংলার মাধ্যমেই অক্ষরজ্ঞান লাভ করি। তাই এ ভাষা পড়তে গেলে মায়ের কথা মনে পড়ে যায়। মায়ের মায়াবী মুখখানা চোখে ভেসে ওঠে। আলোচ্য চরণটিতে কবি এ বিষয়টিই বুঝিয়েছেন।গউদ্দীপকের 'তারা'- 'এই অক্ষরে' কবিতার অক্ষরের সাথে তুলনীয়।বাংলা অক্ষর বাঙালির চিত্তকে আনন্দে ভরিয়ে দেয়। বাঙালিকে করে তোলে স্বপ্নমুখী। বাংলা অক্ষর বাঙালির চোখে দেখা দেয় মায়ের রূপ। কখনো তার চিত্তে বাজায় সুখের নূপুর। উদ্দীপকের প্রথম চার চরণে বাংলা অক্ষরের গুরুত্ব ফুটে উঠেছে। তৃতীয় চরণে 'তারা' বলতে কবি বাংলা অক্ষরকে বুঝিয়েছেন। আর এ 'তারা' 'এই অক্ষরে' কবিতার অক্ষরের সাথে তুলনীয়। কারণ উদ্দীপকের চরণে বাংলা অক্ষরকে রক্ষার যে গুরুত্ব প্রতিফলিত হয়েছে 'এই অক্ষরে' কবিতায়ও তাই। এর কারণ, বাংলা অক্ষর বাঙালির আত্মার সঙ্গে সম্পর্কযুক্ত আত্মীয়-পর সবাইকে কাছে টানে।ঘউদ্দীপকের শেষ দুটি চরণে 'এই অক্ষরে' কবিতার সবচেয়ে তাৎপর্যপূর্ণ ভাবার্থ ফুটে উঠেছে। উক্তিটি যথার্থ।এক সময়ে আমাদের এ দেশ পরাধীন ছিল। পাকিস্তানি শাসকেরা রাষ্ট্রভাষা হিসেবে বাংলা ভাষাকে ব্যবহার করার সুযোগ থেকে আমাদের বঞ্চিত করেছিল। কিন্তু তখনকার সচেতন বাঙালিরা এ অধিকার আদায় করে নেয়। উদ্দীপকের শেষ দুই চরণে বলা হয়েছে, তোমার জন্য অর্থাৎ বাংলা ভাষার জন্য জয় করেছি একটি যুদ্ধ, পেয়েছি স্বাধীন দেশ। এর অর্থ হলো ভাষা আন্দোলনকে কেন্দ্র করেই আমরা সংগ্রাম করতে শিখেছি। আমরা আমাদের ন্যায্য অধিকার আদায় করতে শিখেছি। এই 'অক্ষরে' কবিতার শেষ চরণে এ বক্তব্যই ফুটে উঠেছে। আর এ বক্তব্যই আলোচ্য কবিতার মূল বিষয়। বাংলা অক্ষর বাঙালির বুকে স্যার করে অবারিত আশা। বাংলা অক্ষরের শক্তিতে মুগ্ধ হয়ে মুক্তিযুদ্ধে অংশগ্রহণ করে বাঙালি স্বাধীন করেছে তার মাতৃভূমি। উদ্দীপকের শেষ চরণেও তা-ই ফুটে উঠেছে। সুতরাং আলোচ্য উক্তিটি যথার্থ।

Explanation:


Sub-Questions:

================================================================================
Question #6 (ID: 697573)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমার ভাইয়ের রক্তে রাঙানো, একুশে ফেব্রুয়ারি আমি কি ভুলিতে পারি। ছেলে হারা শত মায়ের অশ্রু গড়া এ ফেব্রুয়ারি। আমার সোনার দেশের রক্তে রাঙানো একুশে ফেব্রুয়ারি।

Options:
ক. 'উপমা' শব্দের অর্থ কী?
খ. “শিখি তার কাছে অজানা যা আছে আনন্দে ভরে প্রাণ” – বুঝিয়ে লেখ।
গ. উদ্দীপকটি ‘এই অক্ষরে' কবিতার কোন দিকটিকে স্মরণ করিয়ে দেয়?
ঘ. উদ্দীপকটি ‘এই অক্ষরে' কবিতার নিগূঢ় অর্থ বহন করে— তোমার মতামতের পক্ষে যুক্তি দেখাও।


Correct Answer: 

Solution:
কউপমা' শব্দের অর্থ তুলনা।খবাংলা ভাষার তাৎপর্যের দিকটি প্রশ্নোত্ত চরণে প্রকাশ পেয়েছে।বাংলা আমাদের মায়ের ভাষা। আর এই ভাষা আমাদের কাছে শুধুই কথা বলার মাধ্যম অথবা ভাষার ব্যবহার অর্থে ভাষা নয়। এই ভাষা আমাদের সমগ্র জাতির জন্য বড় অর্জন। অনেক রক্তের বিনিময়ে আমরা আমাদের এই বাংলা ভাষাকে জয় করেছি। তাই আমরা যখন বাংলা ভাষা শিখি অথবা চর্চা করি, তখন ভাষা অর্জনের সামগ্রিক ইতিহাস আমরা জানতে পারি। যে বিষয়গুলো অনেকের কাছে অজানা থাকে, সেগুলোও জানা হয়ে যায় তখন। আর এই জানার মাঝে আছে নিজেদের ভাষার মহিমা ও অজানা ইতিহাসকে জানার আনন্দ। আলোচ্য চরণে এই বিষয়টিই প্রকাশ পেয়েছে।গউদ্দীপকটি 'এই অক্ষরে' কবিতার আমাদের বাংলা বর্ণ ও শব্দগুলোর গুরুত্বের দিকটি স্মরণ করিয়ে দেয়।পৃথিবীর বিভিন্ন জাতির ভাষা বিভিন্ন রকম। কিন্তু তার মধ্যে সবচেয়ে কষ্টে অর্জিত ভাষা আমাদের বাংলা ভাষা। তাই এই ভাষা আমাদের কাছে অনেক গুরুত্বপূর্ণ। এমনকি আমাদের ভাষা আমাদেরকে বিগত দিনের ইতিহাসের কথা স্মরণ করিয়ে দেয়।উদ্দীপকে একুশে ফেব্রুয়ারির গান উপস্থাপিত হয়েছে। যে গানের মধ্য দিয়ে আমরা স্মরণ করি ১৯৫২ সালের ২১শে ফেব্রুয়ারি ভাষার জন্য শহিদ হওয়া আমাদের দেশের দামাল ছেলেদের। যাঁদের কল্যাণে আমরা পেয়েছি আজকের বাংলা ভাষা। 'এই অক্ষরে' কবিতায় আমাদের বর্ণের মাহাত্ম্যের মধ্য দিয়ে আমাদের ভাষার গুরুত্ব প্রকাশ করা হয়েছে। আমাদের অক্ষরগুলো দূর আকাশ থেকে আমাদেরকে পাহারা দিচ্ছে। অর্থাৎ এখানে আমাদের ভাষাশহিদদের কথা ব্যক্ত হয়েছে। এছাড়াও কবিতায় যুদ্ধ জয় করার জন্য ভাষা আন্দোলনের অবদানের বিষয়টি ফুটে উঠেছে। তাই বলা যায়, উদ্দীপকটি ‘এই অক্ষরে' কবিতার আমাদের বর্ণ ও শব্দগুলোর গুরুত্বের দিকটি স্মরণ করিয়ে দেয়।ঘউদ্দীপকটি ‘এই অক্ষরে' কবিতার নিগূঢ় অর্থ বহন করে— মন্তব্যটি যথার্থ।আমাদের ভাষা আমাদের অহংকার। কারণ এ ভাষা প্রাণের বিনিময়ে, রক্তের বিনিময়ে অর্জন করতে হয়েছে। তাই আমাদের প্রত্যেকেরই নিজেদের ভাষার প্রতি যত্নশীল ও সচেতন হওয়া উচিত। অন্যথায় এর মর্যাদা ক্ষুণ্ণ হবে।উদ্দীপকে একুশে ফেব্রুয়ারির গানের মধ্য দিয়ে ভাষাশহিদদের স্মরণ করা হয়েছে। বহু কষ্টে, বহু সংগ্রাম-আন্দোলন করে অর্জিত ভাষার গুরুত্ব বোঝানো হয়েছে। ১৯৫২ সালে রক্তের বিনিময়ে বাংলা ভাষাকে আপন করে নেওয়ার দাবির কথা বলা হয়েছে উদ্দীপকের মধ্য দিয়ে। ‘এই অক্ষরে' কবিতায় আমাদের বাংলা অক্ষরগুলোর গুরুত্ব প্রকাশ পেয়েছে। আমাদের অক্ষরগুলো আমাদেরকে মায়ের কথা মনে করিয়ে দেয়। বাঙালিকে নতুন সংগ্রামের স্বপ্ন দেখায়। অক্ষরগুলো আমাদের মিলিত সত্তার শ্রেষ্ঠ উৎস। অর্থাৎ আমাদের সংঘবদ্ধ আন্দোলনের ফল বাংলা এই অক্ষরগুলো। বাংলা অক্ষর ও বাংলা ভাষার প্রতি এই শ্রদ্ধার বহিঃপ্রকাশের একমাত্র কারণ ১৯৫২ সালের ২১শে ফেব্রুয়ারির ভাষা আন্দোলন। উদ্দীপকের মধ্য দিয়ে ভাষা আন্দোলনের দিকটি ব্যক্ত হয়েছে। 'এই অক্ষরে' কবিতার মধ্য দিয়ে বাংলা ভাষা ও বর্ণের প্রতি শ্রদ্ধার দিকটির পূর্বের ইতিহাস ও নিগূঢ় অর্থ প্রকাশিত হয়েছে উদ্দীপর মধ্যে দিয়ে। তাই বলা যায়, উদ্দীপকটি ‘এই অক্ষরে' কবিতার নিগূঢ় অর্থ বহন করে।

Explanation:


Sub-Questions:

================================================================================
Question #7 (ID: 697550)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রফিক বাংলা ভাষা তথা এ ভাষার অক্ষরকে প্রাণের চেয়ে বেশি ভালোবাসে। কারণ এ ভাষার অক্ষর মায়ের মুখের ভাষার সঙ্গে -সম্পর্কযুক্ত। তাই এ বাংলার বর্ণমালা প্রত্যেক বাঙালির অস্তিত্বের সঙ্গে অঙ্গাঙ্গিভাবে জড়িত। এজন্য রফিক বাংলাকে প্রাণের ভাষা মনে করে। এ ভাষায় মনের ভাব প্রকাশ করতে পেরে নিজেকে ভাগ্যবান মনে করে।

Options:
ক. আমরা কোন ভাষায় গান লিখে যুদ্ধজয় করেছি?
খ. 'এই অক্ষরে যেন নির্ঝর ছুটে চলে অবিরাম।' পক্তিটির তাৎপর্য ব্যাখ্যা কর।
গ. উদ্দীপকটিতে 'এই অক্ষরে' কবিতার কোন দিকটি ফুটে উঠেছে? নিরূপণ কর।
ঘ. “উদ্দীপকটির সঙ্গে 'এই অক্ষরে' কবিতার প্রথমাংশের বিষয়বস্তুর সাদৃশ্য রয়েছে।”- মন্তব্যটির যথার্থতা যাচাই কর।


Correct Answer: 

Solution:
কআমরা বাংলা ভাষায় গান লিখে যুদ্ধজয় করেছি।খএ ভাষা বর্তমানে যেমন আছে ভবিষ্যতেও তেমনই থাকবে। উক্তিটির মধ্য দিয়ে কবি এ কথাই বুঝিয়েছেন। আমরা আমাদের মাতৃভাষায় কথা বলি। মাতৃভাষায় লিখে রাখি সবকিছু। মাতৃভাষায় জীবনের নানা কাজ করে যাই। আমাদের পূর্বপুরুষরাও তাই করতেন। তাই বলা হয়েছে, মাতৃভাষা অবিরাম ছুটে চলেছে।গউদ্দীপকটিতে 'এই অক্ষরে' কবিতার বাংলা বর্ণমালার গুরুত্ব ও তাৎপর্যের দিকটি ফুটে উঠেছে। বাংলা অক্ষর তথা বাংলা বর্ণমালা আমাদের জাতীয় পরিচয়ের অবিনাশী সম্পদ। এ অক্ষরই বাঙালির অস্তিত্বের ধারক ও বাহক। উদ্দীপকের রফিক বাংলা ভাষার অক্ষরকে প্রাণের চেয়েও বেশি ভালোবাসে। কারণ এ ভাষার অক্ষর মায়ের মুখের ভাষার সঙ্গে সম্পর্কযুক্ত। কবি মহাদেব সাহা তাঁর 'এই অক্ষরে' কবিতায় বাংলা ভাষার অক্ষরের গুরুত্বের দিকটি তুলে ধরেছেন। কারণ বাংলা বর্ণমালা বাঙালির প্রাণের সঙ্গে, অস্তিত্বের সঙ্গে মিশে আছে। এ অক্ষরের অমৃত সুধা ছাড়া বাঙালির একদিনও চলা সম্ভব নয়। উদ্দীপকটিতে আলোচ্য কবিতার সেই দিকটিই ফুটে উঠেছে।ঘ"উদ্দীপকটির সঙ্গে 'এই অক্ষরে' কবিতার প্রথমাংশের বিষয়বস্তুর সাদৃশ্য রয়েছে।”— মন্তব্যটি যথার্থ। মাতৃভাষা আমাদের প্রাণের ভাষা। এ ভাষার অক্ষর আমরা যতটা সহজে উচ্চারণ করতে পারি, পৃথিবীর অন্য কোনো ভাষায় তা সম্ভব নয়। উদ্দীপকের রফিক বাংলা ভাষার বর্ণমালাকে প্রাণের চেয়ে বেশি ভালোবাসে। কারণ বাংলা বর্ণমালা প্রত্যেক বাঙালির অস্তিত্বের সঙ্গে অঙ্গাঙ্গীভাবে জড়িত। রফিকের এ বক্তব্যের সঙ্গে 'এই অক্ষরে' কবিতার প্রথমাংশের বিষয়বস্তুর সাদৃশ্য রয়েছে। কবি মহাদেব সাহা আলোচ্য কবিতায় প্রথমেই বাংলা বর্ণমালার গুরুত্বের দিকটি তুলে ধরেছেন। বাংলা বর্ণমালা যে বাঙালির অস্তিত্বের সঙ্গে মিশে আছে সেই বিষয়টি কবি পরিষ্কারভাবে বর্ণনা করেছেন। বর্ণমালা অতন্দ্র প্রহরী হয়ে যেন পাহারা দিয়ে রাখছে আমাদের এ প্রিয় জন্মভূমিকে। কবি আলোচ্য কবিতার প্রথমাংশে এ বক্তব্য পেশ করেছেন। উদ্দীপকের বাংলা বর্ণমালার তাৎপর্যের দিকটিই ব্যাখ্যা করে। তাই আমরা বলতে পারি, আলোচ্য মন্তব্যটি যথার্থ।

Explanation:


Sub-Questions:

================================================================================
Question #8 (ID: 697555)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মোদের গরব মোদের আশা

আ-মরি বাংলা ভাষা

মাগো তোমার কোলে তোমার বোলে

কতই শান্তি ভালোবাসা

আ-মরি বাংলা ভাষা।

Options:
ক. অবিরাম কী ছুটে চলে?
খ. 'মন হয়ে যায় নদী'- কবি কেন এ কথা বলেছেন?
গ. উদ্দীপকটি ‘এই অক্ষরে' কবিতার কোন বিষয়টির সাথে সাদৃশ্যপূর্ণ হয়ে উঠেছে?
ঘ. “উদ্দীপকের মূলভাব এবং 'এই অক্ষরে' কবিতার মূলভাব একসূত্রে গাঁথা ।”— বিশ্লেষণ কর ।


Correct Answer: 

Solution:
কবাংলা ভাষার অক্ষর অবিরাম ছুটে চলে।খমন হয়ে যায় নদী বলতে কবি বুঝিয়েছেন— তীব্র বেগে মায়ের কাছে ছুটে চলার আকাঙ্ক্ষা। বাংলা অক্ষর বাঙালির মিলিত সত্তার শ্রেষ্ঠ উৎস। বাঙালির হৃদয়ের সব আকুতি, অনুভূতি, আবেগ, ভালোবাসা এই ভাষার মাধ্যমেই প্রকাশ পায়। কবি বলেন, এই অক্ষরে মায়ের মুখখানি যখন মনে পড়ে, এই ভাষায় লেখা মায়ের চিঠিটি যখন হাতে পাই তখন নদীর মতো মায়ের কাছে ছুটে যেতে ইচ্ছে করে।গউদ্দীপকটি 'এই অক্ষরে' কবিতায় প্রকাশিত মাতৃভাষাকে ভালোবাসার বিষয়টির সাথে সাদৃশ্যপূর্ণ হয়ে উঠেছে। বাংলা ভাষা বাঙালির বুকে সজার করে অবারিত আশা। বাংলা বর্ণমালা বাঙালির অস্তিত্বের সঙ্গে মিশে আছে। বাংলা অক্ষর তথা বাংলা বর্ণমালা আমাদের জাতীয় পরিচয়ের অবিনাশী অংশ। 'এই অক্ষরে' কবিতায় কবি বাংলা অক্ষরের প্রতি গভীর মমতা ব্যক্ত করেছেন। কবির অনুভূতিতে মিশে আছে বাংলার অক্ষরগুলো। এ অক্ষর অন্তরে গান জাগিয়ে তোলে। এই ভাষায়ই মনে পড়ে মাকে, আত্মীয়-অনাত্মীয় সবাইকে কাছে টানে। এই ভাষা দিয়ে গান লিখে বাঙালি যুদ্ধ জয় করেছে। উদ্দীপকেও মায়ের ভাষাকে ভালোবাসার অপূর্ব ব্যঞ্জনা ফুটে উঠেছে। বাংলা ভাষা আমাদের গর্ব, আমাদের আশা। এই ভাষার বোলে, কথায় অফুরন্ত শান্তি ও ভালোবাসা লুকানো আছে।ঘ“উদ্দীপকের মূলভাব এবং 'এই অক্ষরে' কবিতার মূলভাব একসূত্রে গাঁথা।”— মন্তব্যটি যথার্থ। মাতৃভাষা আমাদের অস্তিত্ব, পরিচয়। বাংলা অক্ষর আপন-পর সবাইকে কাছে টানে। ধুয়ে-মুছে সাফ করে দেয় সব বিভেদ। এ অক্ষর বাঙালিকে স্বপ্নমুখী করে তোলে। এই অক্ষরে' কবিতায় কবি বলেছেন, মাতৃভাষা অবিরাম ছুটে চলেছে প্রজন্ম থেকে প্রজন্মান্তরে। এই ভাষায় গান লিখে আমরা যুদ্ধ জয় করেছি। এ ভাষা বাঙালির প্রাণ। 'এই অক্ষরে' কবিতার মূলভাব ধারণ করেছে উদ্দীপকটি। উদ্দীপকে কবি বলেছেন— বাংলা ভাষা আমাদের গর্ব, আমাদের আশা, এই ভাষার কোলেই আমরা পরম শান্তি পাই। বাংলা অক্ষর বাঙালি চিত্তকে আনন্দে ভরিয়ে দেয়। কখনো তার চিত্তে বাজায় সুখের নূপুর। বাঙালির বুকে সজার করে অবারিত আশা। 'এই অক্ষরে' কবিতার এই ভাবগুলোর মিলিত রূপ দেখা যায় উদ্দীপকের কবিতায়। তাই একথা বলা যায় যে, উদ্দীপকের মূলভাব এবং 'এই অক্ষরে' কবিতার মূলভাব একসূত্রে গাঁথা।

Explanation:


Sub-Questions:

================================================================================
Question #9 (ID: 697486)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমরা অপমান সইব না

ভীরুর মতো ঘরের কোণে রইব না

আমরা আকাশ থেকে বজ্র হয়ে ঝরতে জানি

তোমার ভয় নেই, মা,

আমরা প্রতিবাদ করতে জানি।

Options:
ক. মায়ের আঁচল কোণে কী লেগে আছে?
খ. কবি 'দুর্ভাগিনী মেয়ে' কাদের বলেছেন?
গ. উদ্দীপকে 'গরবিনী মা-জননী' কবিতায় উল্লিখিত বাঙালি সন্তানের কোন দিকটির প্রতিফলন ঘটেছে? বুঝিয়ে লেখ।
ঘ. উদ্দীপকের চেতনার সাথে 'গরবিনী মা-জননী' কবিতার কতটুকু মিল রয়েছে?— এর যথার্থতা বিচার কর।


Correct Answer: 

Solution:
কমায়ের আঁচল-কোণে ছেলের বুকের খুন লেগে আছে।খকবি 'দুর্ভাগিনী মেয়ে' বলতে বাংলা মায়ের হতভাগিনী মেয়েদের কথা বলেছেন।যুগ যুগ ধরে এ দেশমাতা বিদেশি শাসকদের শোষণের নাগপাশে বন্দি থেকেছে। দেশমাতৃকাকে রক্ষার জন্য মায়ের সন্তানরা শত্রুর ওপর ঝাঁপিয়ে পড়েছে। জীবন দিয়ে মাকে রক্ষা করেছে। তাঁরা কোনো নারীর স্বামী, ভাই, সন্তান। তাঁদের হারিয়ে সেই দুর্ভাগিনী নারীরা দিন-রাত চোখের জল ফেলেছে। শত দুঃখ-কষ্ট সহ্য করেও দেশের প্রয়োজনে তারা তাদের স্বামী-সন্তান ডাকে সাড়া দিয়ে উৎসর্গ করেছে। কখনোবা দেশের এই মেয়েদেরও নিজেদের সবকিছু হারাতে হয়েছে। কবি তাই আলোচ্য কবিতায় দেশের এই মহান নারীদের 'দুর্ভাগিনী মেয়ে' বলেছেন।গউদ্দীপকে 'গরবিনী মা-জননী' কবিতার বাঙালি সন্তানের সংগ্রামী চেতনার দিকটির প্রতিফলন ঘটেছে।দেশের সংকটময় মুহূর্তে বাংলার দামাল ছেলেরা বারবার এগিয়ে এসেছেন। বীর সন্তানেরা দেশমাতাকে বাঁচাতে লড়াই করেছেন। বাংলার সাহসী ছেলেরা কোনো অন্যায়কে সহজে মেনে নেননি।'গরবিনী মা-জননী' কবিতায় কবি বাংলা মায়ের বীর সন্তানদের কথা বলেছেন। মাকে রক্ষা করার জন্য এই সন্তানরা শত কষ্ট সহ্য করতেও প্রস্তুত। দেশের ওপর অন্যায়, অত্যাচার ও অবিচারকে তাঁরা মেনে নিতে পারেন না। মাকে বাঁচানোর জন্য তাঁরা বুকের তাজা রক্ত ঢেলে দিতেও দ্বিধা করেন না। উদ্দীপকের কবিতাংশেও কবি বাংলার বীর সন্তানদের কথা বলেছেন। যাঁরা দেশের অপমান সহ্য করেননি, ভীরুর মতো ঘরের কোণে বসে থাকেননি। দেশমাতার অপমানের প্রতিবাদ করতে চেয়েছেন। তাই বলা যায়, উদ্দীপকে আলোচ্য কবিতার বাঙালি সন্তানের সংগ্রামী চেতনার দিকটির প্রতিফলন ঘটেছে।ঘউদ্দীপকের চেতনার সঙ্গে 'গরবিনী মা-জননী' কবিতার আংশিক মিল রয়েছে।প্রাকৃতিক সৌন্দর্যের অপরূপ লীলাভূমি আমাদের এই বাংলাদেশ। প্রাকৃতিক সৌন্দর্যের এমন সমারোহ পৃথিবীর অন্য কোথাও নেই। আর এই সৌন্দর্য চেতনার সঙ্গে মিশে আছে এদেশের সাহসী সন্তানদের আত্মত্যাগের মনোভাব।'গরবিনী মা-জননী' কবিতায় কবি দেশকে মায়ের সঙ্গে তুলনা করে পুণ্যবতী, ভাগ্যবতী ও গর্বিত হয়ে ওঠার কারণ অন্বেষণ করেছেন। বাংলাদেশের সাংস্কৃতিক জীবনের সঙ্গে অবিচ্ছেদ্যভাবে জড়িয়ে আছে বাংলার প্রকৃতি ও পরিবেশ। এদেশের বীর সন্তানেরা এই বাংলা-মায়েকে রক্ষার জন্য প্রয়োজনে বুকের তাজা রক্ত ঢেলে দিতেও দ্বিধা করেন না। উদ্দীপকের কবিতাংশেও এদেশের সাহসী সন্তানদের দেশের প্রতি গভীর ভালোবাসার দিকটি প্রকাশ পেয়েছে। তাঁরা দেশের অপমান সহ্য করে ভীরুর মতো ঘরের কোণে বসে থাকবেন না। তাঁরা দেশের প্রতি করা অন্যায়-অবিচারের কঠোর প্রতিবাদ করবেন।উদ্দীপকের চেতনায় প্রকাশ পেয়েছে বাংলার বীর সন্তানদের সংগ্রামী চেতনা। 'গরবিনী মা-জননী' কবিতায়ও এই দিকটির ইঙ্গিত রয়েছে। সেই সঙ্গে প্রকাশ পেয়েছে বাংলার অপরূপ প্রাকৃতিক সৌন্দর্য এবং বাংলা মায়ের দুর্ভাগিনী মেয়েদের কথা, যা উদ্দীপকের কবিতাংশের চেতনায় অনুপস্থিত। এই দৃষ্টিকোণ থেকে বলা যায়, উদ্দীপকের চেতনার সঙ্গে আলোচ্য কবিতার আংশিক মিল রয়েছে।

Explanation:


Sub-Questions:

================================================================================
Question #10 (ID: 697524)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মা দিবসে রত্নগর্ভা স্বীকৃত মায়েদের পুরস্কার বিতরণী অনুষ্ঠানে সাহেদা বেগমের বড় ছেলে সাজিদ অনুভূতি ব্যক্ত করতে গিয়ে বলেন— আমাদের মা পৃথিবীর শ্রেষ্ঠ মা। আমরা পিঠাপিঠি পাঁচ ভাই-বোন যখন খুব ছোট, তখনই বাবাকে হারালাম। মাকে কখনো ভেঙে পড়তে দেখিনি। দুঃখ-দারিদ্র্য-অভাব আমাদের নিত্য সঙ্গী ছিল। মা সব সময় আমাদেরকে খুশি রেখে, পড়াশুনা শিখিয়ে মানুষ হিসেবে গড়ে তুলেছেন। তোমাকে শত সালাম 'মা'। তোমার মুখের হাসির জন্য আমরা যে কোনো ত্যাগ স্বীকার করতে প্রস্তুত।

Options:
ক. সন্ধ্যা দুপুর যার পায়ে কী বাজে?
খ. 'রক্তে ধোওয়া সরোজিনী'— বলতে কী বোঝানো হয়েছে?
গ. সাজিদের মাধ্যমে 'গরবিনী মা-জননী' কবিতার কোন বিশেষ দিকটি ফুটিয়ে তোলা হয়েছে? ব্যাখ্যা কর।
ঘ. "প্রেক্ষাপট ভিন্ন হলেও উদ্দীপক ও 'গরবিনী মা-জননী' কবিতার বক্তব্য একই ধারায় প্রবাহিত”— বিশ্লেষণ কর।


Correct Answer: 

Solution:
কসন্ধ্যা দুপুর মায়ের পায়ে ধুলোর নূপুর বাজে।খরক্তে ধোওয়া সরোজিনী' বলতে রক্তস্নাত বাংলাদেশকে বোঝানো হয়েছে।'গরবিনী মা-জননী' কবিতায় কবি বাংলাদেশকে কমনীয় পদ্মের সাথে তুলনা করেছেন। ১৯৭১ সালের মুক্তিযুদ্ধের সময় এ দেশ ত্রিশ লক্ষ শহিদের রক্তে স্নাত হয়। কবি সেই কথা স্মরণ করেই বলেছেন যে, বাংলাদেশ সেই মা সেই গরবিনী, যে রক্তে ধোওয়া।গসাজিদের মাধ্যমে 'গরবিনী মা-জননী' কবিতার যে বিশেষ দিকটি ফুটিয়ে তোলা হয়েছে তা হলো— জন্মভূমির প্রয়োজনে বাংলা-মায়ের বীর সন্তানদের যেকোনো ত্যাগ স্বীকার করার মানসিকতা।বাংলাদেশ দীর্ঘদিন পরাধীনতার নাগপাশে বন্দি থেকেছে। আর বাংলার বীর সন্তানরা প্রাণের মায়া ত্যাগ করে বাংলা মাকে মুক্ত করার জন্য লড়াই সংগ্রাম করেছে।উদ্দীপকের সাজিদ তার মায়ের প্রতি কৃতজ্ঞ। কেননা সাজিদের পিতার মৃত্যু হলেও সাজিদের মাতা তাদের মানুষের মতো মানুষ করেছেন। সাজিদ মায়ের জন্য তাই যেকোনো ত্যাগ স্বীকার করতে প্রস্তুত। 'গরবিনী মা-জননী' কবিতায়ও বাংলা মায়ের কোলে বেড়ে ওঠা সন্তানরা বাংলা মায়ের জন্য যেকোনো ত্যাগ স্বীকার করতে প্রস্তুত। বাংলা মাকে মুক্ত করতে তারা বুলেট, ফাঁসি, কারা সবকিছু উপেক্ষা করে। প্রয়োজনে জীবন বাজি রাখতেও পিছপা হয় না। তাই সাজিদের মধ্যে 'গরবিনী মা-জননী' কবিতার যে বিশেষ দিকটি ফুটিয়ে তোলা হয়েছে তা হলো জন্মভূমির প্রয়োজনে বাংলা-মায়ের বীর সন্তানদের যেকোনো ত্যাগ স্বীকারের মানসিকতা।ঘ“প্রেক্ষাপট ভিন্ন হলেও উদ্দীপক ও 'গরবিনী মা-জননী' কবিতার বক্তব্য একই ধারায় প্রবাহিত”— মন্তব্যটি যথার্থ।জন্মভূমি ও জননী একই। জননী যেমন সন্তানকে লালন-পালন করেন, তেমনি জন্মভূমিও স্নেহ-ছায়া-মায়া-আলো-বাতাস দিয়ে মানব সন্তানকে বড় করে তোলেন। তাই সচেতন নাগরিকের কাছে জননী ও জন্মভূমি দুই-ই সমান।উদ্দীপকের সাজিদের মা শত দুঃখ-কষ্ট সহ্য করেও সন্তানদের বড় করে তুলেছেন, মানুষ করেছেন। সন্তানদের পালন করার জন্য তিনি দুঃখ-দারিদ্র্য স্বীকার করেছেন। তাই সাজিদও মায়ের জন্য যেকোনো ত্যাগ স্বীকার করতে প্রস্তুত। অন্যদিকে 'গরবিনী মা-জননী' কবিতায় বাংলা-মায়ের কথা বলা হয়েছে, যে মায়ের কোলে সব রকম মানুষের বাস। বাংলা মা তার আলো-বাতাস দিয়ে বাংলার মানুষকে বাঁচিয়ে রাখে। তাই বাংলা-মায়ের দুর্দিনে তার সন্তানরাও তাকে রক্ষা করতে যেকোনো ত্যাগ স্বীকার করতে প্রস্তুত।উদ্দীপক ও 'গরবিনী মা-জননী' কবিতার প্রেক্ষাপট ভিন্ন হলেও উভয় জায়গায় প্রকাশিত হয়েছে সন্তানের প্রতি মায়ের স্নেহ-ভালোবাসা আর মায়ের প্রতি সন্তানের দায়িত্ব-কর্তব্য। তাই প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #11 (ID: 697526)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মাগো ভাবনা কেন

আমরা তোমার শান্তিপ্রিয় শান্ত ছেলে

তবু শত্রু এলে অস্ত্র হাতে ধরতে জানি।

তোমার ভয় নেই মা

আমরা প্রতিবাদ করতে জানি।

Options:
ক. 'পুণ্যবতী' শব্দের অর্থ কী?
খ. কাকে পুণ্যবতী বলা হয়েছে, কেন? বুঝিয়ে লেখ।
গ. উদ্দীপকের 'শান্তি প্রিয় শান্ত ছেলে'র সঙ্গে 'গরবিনী মা-জননী' কবিতার কার মিল রয়েছে?
ঘ. উদ্দীপকের 'মা' 'গরবিনী মা-জননী' কবিতার মায়ের মতো ভাগ্যবতী — তোমার উত্তরের পক্ষে যুক্তি দেখাও।


Correct Answer: 

Solution:
কপুণ্যবতী' শব্দের অর্থ পুণ্য বা ভালো কাজ করেন এমন নারী।বাংলা মাকে পুণ্যবতী বলা হয়েছে।খবাংলাদেশের প্রকৃতি এবং এদেশের প্রতি মানুষের ভালোবাসা দেখে, তাকে পুণ্যবতী বলা হয়েছে।কারণ এদেশের প্রাকৃতিক সৌন্দর্যের তুলনা আর অন্য কোনো কিছুর সঙ্গে হয় না। এদেশের ফুলের গন্ধ, শিশিরের শুভ্রতা, নদী এবং তার চারপাশের সবুজের শ্যামলিমা আর অন্য কোথাও নেই। তার চেয়েও বড় বিষয়, দেশের দুর্দিনে এ দেশের দামাল ছেলেরা নির্দ্বিধায় ঝাঁপিয়ে পড়েন দেশমাতাকে রক্ষা করার জন্য। এ দেশের ছেলেরা মায়ের প্রাণ রক্ষার জন্য নিজের মৃত্যুর প্রহর গোনেন। কেবল এদেশের মানুষের মাঝেই এমন সাহসিকতা ও ভালোবাসা দেখা যায়। প্রকৃতির এমন সৌন্দর্য কেবল এ দেশের মাঝেই দেখা যায়। এ কারণেই কবি দেশমাতাকে পুণ্যবতী বলেছেন।গউদ্দীপকের 'শান্তিপ্রিয় শান্ত ছেলে'র সঙ্গে 'গরবিনী মা জননী' কবিতার মা-নাম-ডাকা পাগল ছেলের মিল রয়েছে।মাতৃভূমি আমাদের কাছে মায়ের মতো। মাকে যেমন আমরা অনেক ভালোবেসে আগলে রাখি; তেমনই জন্মভূমিকেও রাখি। মাকে ভালবেসে তাঁর জন্য সব করতে যেভাবে প্রস্তুত থাকি, দেশের জন্যও তাই করি। কারণ দেশে জন্মলাভ করে আমরা এর মাঝেই বেড়ে উঠি। তাই দেশও আমাদের মা।উদ্দীপকে শান্তিপ্রিয় শান্ত ছেলেরা মাকে চিন্তামুক্ত থাকতে বলেছেন। কারণ শত্রু এলে তারা অস্ত্র হাতে তাদের প্রতিরোধ করবেন। উদ্দীপকে মূলত দেশের দুঃসময়ে দেশপ্রেমিকের শত্রুকে মোকাবিলা করার বিষয়টি তুলে ধরা হয়েছে। দেশের বিপদে সবাই ঝাঁপিয়ে পড়তে পারে তা প্রতিহত করতে। 'গরবিনী মা-জননী' কবিতায়ও মায়ের জন্য পাগল ছেলেদের শত্রুর ওপর ঝাঁপিয়ে পড়ার কথা বলা হয়েছে। অর্থাৎ আমাদের দেশের দামাল ছেলেরাও দেশের জন্য শত্রুদের ওপর ঝাঁপিয়ে পড়েছিলেন। শাসকদের বুলেটের শাসন উপড়ে ফেলেছিলেন তারা। নিজেদের জীবন বাজি রেখে দেশকে স্বাধীন করেছিলেন এদেশের সাহসী ছেলেরা। তাই তাদের মায়ের নামে পাগল ছেলে বলে আখ্যায়িত করা হয়েছে। এ কারণেই বলা যায় যে উদ্দীপকের “শান্তিপ্রিয় শান্ত ছেলে'র সঙ্গে 'গরবিনী মা জননী' কবিতার মা-নাম-ডাকা পাগল ছেলের মিল রয়েছে।ঘউদ্দীপকের মা 'গরবিনী মা-জননী' কবিতার মায়ের মতো ভাগ্যবতী — মন্তব্যটি যথার্থ।মায়ের ঋণ যেমন কেউ শোধ করতে পারে না, জন্মভূমির ঋণও তেমনই কেউ শোধ করতে পারে না। মায়ের সুখের জন্য এবং মাকে ভালো রাখতে আমরা নিজেদের জীবনকেও তুচ্ছ মনে করি। একইভাবে দেশের জন্য ভালো কিছু করতে এবং দেশকে শত্রুমুক্ত রাখতে আমরা নিজেদের জীবন লুটিয়ে দিতে পিছপা হই না।উদ্দীপকের মায়ের উদ্দেশে বলা হয়েছে তাকে নিশ্চিন্ত থাকতে। কারণ শত্রু এলে তার সন্তানেরা শত্রুর মোকাবিলা করতে জানে। উদ্দীপকে দেশের উদ্দেশে দেশপ্রেমিক সন্তানরা কথাগুলো বলেছেন। বলেছেন দেশে কোনো বিপদ বা দুর্যোগ ঘনিয়ে এলে তার যথাযথভাবে প্রতিরোধ করার সামর্থ্য দেশের জনগণের আছে। 'গরবিনী মা-জননী' কবিতায়ও দেশকে অনেক ভাগ্যবর্তী ও পুণ্যবতী বলা হয়েছে। কারণ আমাদের দেশের মতো দেশ আর কোথাও নেই। তাছাড়া এদেশের দামাল ছেলেরা মায়ের জন্য নিজেদের জীবন বাজি রেখে শত্রুর ওপর ঝাঁপিয়ে পড়ে। শাসকের বুলেটের সামনে নিজেদের বুক চিতিয়ে দেয় দেশকে রক্ষা করার জন্য। এমন নজির পৃথিবীর আর অন্য কোথাও নেই।উদ্দীপকে দেশকে শত্রুর হাত থেকে রক্ষা করার প্রতিশ্রুতির কথা বলা হয়েছে। 'গরবিনী মা জননী' কবিতায়ও বাংলা মায়ের মঙ্গলের জন্য শত্রুর ওপর ঝাঁপিয়ে পড়ার কথাও বলা হয়েছে। তাই বলা হয়েছে, উদ্দীপকের মা 'গরবিনী মা-জননী' কবিতার মতো ভাগ্যবতী।

Explanation:


Sub-Questions:

================================================================================
Question #12 (ID: 697528)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
মহানগরীতে সভা-সমিতির একটা বড় আকর্ষণ শহিদের কোনো প্রিয়জনকে উপস্থিত করা। এই রেওয়াজ সামনে রেখে ঢাকার শহরতলিতে একটা মহল্লার অনুষ্ঠানের আমন্ত্রণলিপিতে জানানো হয়েছিল সভায় রহমানের মা উপস্থিত থাকবেন। '৭১-এর ২৬শে মার্চের রাতে মহল্লার চব্বিশ পঁচিশ বছরের জোয়ান ছেলে আবদুর রহমান ইয়াহিয়া খানের সাঁজোয়া বাহিনীর বিশাল ঢলের সামনে রাইফেল নিয়ে দাঁড়িয়েছিল বড় রাস্তার ভাঙাচোরা নানারকম জিনিসপত্র দিয়ে তৈরি একটা ব্যারিকেডের পেছনে। বলাবাহুল্য, প্রাণ দিয়েছিল। তার প্রৌঢ় মাকে এতদিন মহল্লার সবাই চুপি চুপি সান্ত্বনা জানিয়ে আসছিল। স্বাধীনতার পরে আর সান্ত্বনা নয়। এবার সম্মান বীরের মা হিসেবে পাওনা।

Options:
ক. 'গরবিনী মা-জননী' কবিতাটি কোন কাব্যগ্রন্থের অন্তর্গত?
খ. “ছেলের বুকের খুন ছোপানো কোন জননীর আঁচল-কোণে?” বলতে কবি কী বুঝিয়েছেন?
গ. উদ্দীপকের সঙ্গে 'গরবিনী মা-জননী' কবিতার সাদৃশ্য নির্ণয় কর।
ঘ. উদ্দীপকের রহমানের মা 'গরবিনী মা-জননী' কবিতার মূলভাবের প্রতিনিধিত্ব করে — মূল্যায়ন কর।


Correct Answer: 

Solution:
কগরবিনী মা-জননী' কবিতাটি বাঙলা ছাড়ো কাব্যগ্রন্থের অন্তর্গত।খ“ছেলের বুকের খুন ছোপানো কোন জননীর আঁচল-কোণে?” বলতে কবি বাংলা-মায়ের আঁচল তার বীর সন্তানের রক্তে রাঙানো — এই কথা বুঝিয়েছেন।যুগ যুগ ধরে বাংলা-মাকে রক্ষা করতে গিয়ে মায়ের বীর সন্তানরা জীবন দিয়েছে। সেই রক্তে রঞ্জিত হয়েছে বাংলার মাটি। কবি বাংলার মাটিকেই বাংলা-মায়ের আঁচল কল্পনা করেছেন। তাই বলেছেন, বাংলা-মায়ের শাড়ির আঁচল তার সন্তানের রক্তে রাঙানো।গউদ্দীপকের সঙ্গে 'গরবিনী মা-জননী' কবিতার মায়ের গর্বিত হওয়ার সাদৃশ্য রয়েছে।আমাদের দেশ আমাদের মায়ের মতো। মা আমাদেরকে বুকে আগলে রেখে বড় করেন। তেমনি আমাদের দেশ তার আবহাওয়া, প্রকৃতি দিয়ে আমাদেরকে দিনের পর দিন আগলে রেখে বড় করে। তাই দেশের প্রতি আমাদের সচেতন এবং দায়িত্বশীল হওয়া উচিত।উদ্দীপকে রহমান মুক্তিযুদ্ধে শহিদ হওয়ার পর তার মা বীরের মায়ের সম্মাননা পান। রহমান শহিদ হওয়ার পরে সবাই চুপিচুপি সান্ত্বনা দিলেও দেশ স্বাধীন হওয়ার পরে তিনি বীরের মা হওয়ার গর্ব করেন প্রকাশ্যে। তাঁকে সভা-সমিতিতে উপস্থিত করানোও ছিল একটি গুরুত্বপূর্ণ বিষয়, যা রহমানের মায়ের জন্য অত্যন্ত গৌরবের। 'গরবিনী মা-জননী' কবিতার কবিও দেশকে গরবিনী মা বলেছেন। কারণ দুঃসময়ে দেশকে বাঁচাতে দেশের সন্তানরা ঝাঁপিয়ে পড়ে। তারা দেশমাতার অপমান সহ্য করতে পারে না। বিপদের ঝুঁকি নিয়ে, জীবন বাজি রেখে দেশকে উদ্ধার করে শত্রুর হাত থেকে। উদ্দীপকের সঙ্গে 'গরবিনী মা-জননী' কবিতার এই দিকটিরই সাদৃশ্য দেখা যায়।ঘউদ্দীপকের রহমানের মা 'গরবিনী মা-জননী' কবিতার মূলভাবের প্রতিনিধিত্ব করে — মন্তব্যটি যথার্থ।কোনো মানুষই পরাধীন বাঁচতে চায় না। স্বাধীনতা প্রত্যেক মানুষেরই জন্মগত অধিকার। কোনো দেশের স্বাধীনতা না থাকার অর্থ হলো, সেই দেশের মানুষের পরাধীন থাকা।উদ্দীপকে রহমান মুক্তিযুদ্ধে শহিদ হয়। দেশের জন্য ছেলের প্রাণত্যাগ রহমানের মায়ের কাছে গর্বের ও অহংকারের বিষয়। রহমানের আত্মত্যাগ শুধু তার মায়ের গর্বের ও সম্মানের কারণই নয়, বরং দেশের জন্যও অনেক বড় অর্জন। 'গরবিনী মা-জননী' কবিতায় দেশকে গরবিনী বলা হয়েছে। দেশকে উদ্ধার করতে দেশের সোনার ছেলেদের এমন আত্মবলীদান দেশমাতাকে গরবিনী করে তোলে।উদ্দীপকে রহমানের জন্য রহমানের মায়ের সম্মানের কথা বলা হয়েছে। 'গরবিনী মা-জননী' কবিতায় দেশের সঙ্গে মানুষের সম্পর্ক এবং দেশের স্বার্থে নিজের প্রাণ বিসর্জন দেশমাতাকে গরবিনী করে। তাই বলা যায়, উদ্দীপকে রহমানের মা 'গরবিনী মা-জননী' কবিতার মূলভাবের প্রতিনিধিত্ব করে।

Explanation:


Sub-Questions:

================================================================================
Question #13 (ID: 697530)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমরা তোমার শান্তিপ্রিয় শান্ত ছেলে

তবু শত্রু এলে অস্ত্র হাতে ধরতে জানি

তোমার ভয় নেই মা

আমরা প্রতিবাদ করতে জানি।

Options:
ক. পাগল ছেলে কার নামে ঝাঁপিয়ে পড়ে?
খ. 'ভয়ঙ্করের দুর্বিপাকে – চরণটি দ্বারা কবি কী বোঝাতে চেয়েছেন?
গ. উদ্দীপকের বক্তব্য 'গরবিনী মা-জননী' কবিতার যে বিশেষ দিকটিকে আলোকপাত করেছে তা ব্যাখ্যা কর।
ঘ. “উদ্দীপকটি 'গরবিনী মা-জননী' কবিতার মূলভাবকে ধারণ করে।”– মন্তব্যটি বিশ্লেষণ কর।


Correct Answer: 

Solution:
কপাগল ছেলে মায়ের নামে ঝাঁপিয়ে পড়ে।খভয়ঙ্করের দুর্বিপাকে'- চরণটি দ্বারা কবি ভয়াবহ ও রক্তক্ষয়ী যুদ্ধকে বুঝিয়েছেন।বাংলার মুক্তিকামী মানুষ দেশকে দুঃশাসনের হাত থেকে রক্ষার জন্য যুদ্ধ-সংগ্রামে লিপ্ত হয়েছিল। ভয়াবহ সেই রক্তক্ষয়ী যুদ্ধে তারা ছিল নির্ভয়। দেশমাতৃকার জন্য তারা সুখ-শান্তি পরিহার করে যুদ্ধে অংশগ্রহণ করে এবং দেশের জন্য আত্মত্যাগ করতেও দ্বিধাবোধ করে না।গউদ্দীপকের বক্তব্য 'গরবিনী মা-জননী' কবিতার যে বিশেষ দিকটিকে আলোকপাত করেছে তা হলো— মাকে বাঁচানোর জন্য দেশের সন্তানদের প্রতিবাদী হওয়ার দিকটি।দেশমাতাকে রক্ষা করার জন্য বাংলার দামাল ছেলেরা সবসময় বিশেষ ভূমিকা পালন করেছে। তারা মাকে রক্ষা করতে গিয়ে ভয়াবহ ও রক্তক্ষয়ী যুদ্ধ করেছে, নিজের জীবন পর্যন্ত দিয়েছে। আলোচ্য চরণের মধ্য দিয়ে কবি এ কথাই প্রকাশ করেছেন।উদ্দীপকে দেশের দুঃসময়ে দেশের সন্তানদের পাশে থাকার দিকটি প্রতিফলিত হয়েছে। দেশমাতাকে বাঁচানোর জন্য দেশের সন্তানেরা এগিয়ে আসার প্রতিশ্রুতি জানিয়েছে। তারা ভদ্র, শান্ত হলেও মায়ের অপমান সহ্য করতে পারবে না। দেশকে শত্রুমুক্ত করার জন্য তারা অস্ত্র হাতে প্রতিবাদ করতেও প্রস্তুত। 'গরবিনী মা-জননী' কবিতায়ও দেশমাতার ভয়ংকর দুঃসময়ে পাশে থাকার দিকটি উঠে এসেছে। মাকে বাঁচানোর জন্য দেশের সন্তানেরা বুকের তাজা রক্ত ঢেলে দিতেও দ্বিধাবোধ করে না। দেশমাতাকে সব দুঃশাসন থেকে রক্ষার জন্য মায়ের সন্তানেরা অত্যন্ত সাহস নিয়ে যেকোনো পরিস্থিতিতে ঝাঁপিয়ে পড়তে পারে। উদ্দীপকের বক্তব্যও কবিতার এ বিশেষ দিকটিকে আলোকপাত করে।ঘ“উদ্দীপকটি 'গরবিনী মা-জননী' কবিতার মূলভাবকে ধারণ করে।”– মন্তব্যটি যথার্থ।দেশকে তার প্রতিটি সন্তানই মায়ের মতো ভালোবাসে। তাই মাকে বাঁচানোর জন্য তারা জীবন দিতেও প্রস্তুত। দেশমাতাও তখন গর্বিত হয়ে ওঠে তাঁর সন্তানদের এমন মনোভাবে।'গরবিনী মা-জননী' কবিতায় দেশমাতার গর্বের দিকটি প্রতিফলিত হয়েছে। নতুন প্রজন্মকে দেশপ্রেমে উদ্বুদ্ধ করার আহ্বান এখানে রয়েছে। দেশের প্রয়োজনে দেশের সাহসী সন্তানেরা বুকের তাজা রক্ত ঢেলে দিয়েছে। দেশমাতৃকাকে দুঃশাসন থেকে রক্ষার জন্য তারা বেছে নিয়েছে সংগ্রামের পথ। সন্তানদের এই পাশে থাকার কথা প্রকাশ পেয়েছে। উদ্দীপকেও দেশের প্রয়োজনে পাশে থাকার বিষয়টি উঠে এসেছে। দেশমাতার সন্তানেরা দেশের দুঃসময়ে অস্ত্র হাতে শত্রুর মোকাবিলা করতে প্রস্তুত।'গরবিনী মা-জননী' কবিতায় দেশকে মায়ের সঙ্গে তুলনা করে দেশমাতার গর্বের দিকটি উপস্থাপিত হয়েছে। বর্ণিত হয়েছে দেশের সংকটময় মুহূর্তে সন্তানদের সাহসী ভূমিকায় দেশের পাশে থাকার কথা। উদ্দীপকেও বাংলা মায়ের সন্তানদের সাহসী দৃষ্টিভঙ্গি প্রকাশ পেয়েছে, যা কবিতার মূলভাবকে ধারণ করে। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #14 (ID: 697532)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
এ রকম বাংলাদেশ কখনো দেখনি তুমি।

মুহূর্তে সবুজ ঘাস পুড়ে যায়

রূপসী নারীর চুল ফুল নয়, গুচ্ছ গুচ্ছ শোকের প্রতীক।

Options:
ক. 'সিরাজ-উ-দ্দৌলা' কার রচিত নাটক?
খ. ভাগ্যবতী কে?
গ. উদ্দীপকে 'গরবিনী মা-জননী' কবিতার কোন বিষয়টি প্রকাশ পেয়েছে?
ঘ. “উদ্দীপকে 'গরবিনী মা-জননী' কবিতার খণ্ডাংশের প্রকাশ ঘটেছে।” — মন্তব্যটি বিচার কর।


Correct Answer: 

Solution:
কসিরাজ-উ-দ্দৌলা' সিকান্দার আবু জাফর রচিত নাটক।খগরবিনী মা-জননী' কবিতায় ভাগ্যবর্তী বাংলাদেশ।কবি বাংলা-মাকে ভাগ্যবতী বলেছেন। কারণ দুর্দিনে তার সন্তানরা জীবন বাজি রেখে লড়াই করে তাকে রক্ষা করতে প্রস্তুত। বাংলা-মাকে রক্ষা করতে বাংলা-মায়ের সন্তান শত্রুর ওপর ঝাঁপিয়ে পড়ে বিনা দ্বিধায়। আর এ কারণে কবি বাংলা-মাকে ভাগ্যবতী বলেছেন।গউদ্দীপকে 'গরবিনী মা-জননী' কবিতার বাংলা মায়ের দুর্ভাগিনী মেয়েদের কথা প্রকাশ পেয়েছে।বাংলা-মায়ের জন্য যুগ যুগ ধরে শুধু বাংলা-মায়ের ছেলেরাই ত্যাগ স্বীকার করেনি, বাংলা-মায়ের মেয়েরাও বহু ত্যাগ স্বীকার করেছে। তারাও বাংলা-মায়ের মুক্তির জন্য চরম মূল্য দিয়েছে।'গরবিনী মা-জননী' কবিতায় কবি সিকান্দার আবু জাফর বাংলা-মায়ের মেয়েদের দুর্ভাগিনী বলে উল্লেখ করেছেন। এই কথাটির মধ্য দিয়ে তিনি বাংলা-মায়ের মেয়েদের আত্মত্যাগের বিষয়টি প্রকাশ করেছেন। দেশের প্রয়োজনে বাংলা মায়ের যে ছেলেরা ছুটে যায় তারা তো বাংলা-মায়ের মেয়েদের কারও স্বামী, কারও সন্তান, কারও ভাই। তাদের দেশের নামে উৎসর্গ করে দুর্ভাগিনী মেয়েরা কান্নাফুলের নকশা বোনে। উদ্দীপকেও বলা হয়েছে বাংলা মায়ের মেয়েদের দুরবস্থার কথা। যুদ্ধ তাদের দুর্ভাগিনী করে তোলে। বাংলা-মায়ের মেয়েদের চুল হয়ে যায় দুঃখ-শোকের প্রতীক। তাই আমরা বলতে পারি যে, উদ্দীপকে 'গরবিনী মা-জননী' কবিতার বাংলা-মায়ের দুর্ভাগিনী মেয়েদের কথা প্রকাশ পেয়েছে।ঘ“উদ্দীপকে 'গরবিনী মা জননী' কবিতার খণ্ডাংশের প্রকাশ ঘটেছে।” — মন্তব্যটি যথার্থ।সবুজ-শ্যামল বাংলাদেশ প্রাকৃতিক সৌন্দর্যের অপার লীলাভূমি। এ দেশের মানুষ জন্মগত অধিকারে স্বাধীনতা পায়নি। দীর্ঘ সংগ্রামের বিনিময়ে এ দেশের মানুষকে স্বাধীনতা অর্জন করতে হয়েছে।'গরবিনী মা-জননী' কবিতায় কবি সিকান্দার আবু জাফর বাংলা-মাকে পুণ্যবতী, ভাগ্যবতী, সরোজিনী বিভিন্নভাবে আখ্যায়িত করেছেন। কবিতায় তিনি বাংলা-মায়ের অপরূপ প্রকৃতির কথা, মানুষের কথা বলেছেন। বলেছেন মায়ের পরাধীনতার কথা ও বীর সন্তানদের মাকে মুক্ত করতে যে ত্যাগ স্বীকার করতে হয়েছে তার কথা। কবি কবিতায় বাংলা-মায়ের দুর্ভাগিনী মেয়েদের কথাও বলেছেন। উদ্দীপকেও প্রকাশ পেয়েছে বাংলার যুদ্ধবিধ্বস্ত অবস্থা ও বাংলা-মায়ের দুর্ভাগিনী মেয়েদের দুঃখ-যন্ত্রণার কথা।উদ্দীপকে 'গরবিনী মা-জননী' কবিতার দুর্ভাগিনী মেয়েদের কথা প্রকাশ পেয়েছে। কিন্তু কবিতায় প্রকাশিত অন্যান্য বিষয় যেমন— প্রাকৃতিক সৌন্দর্য, বাংলার বীর সন্তানদের কথা, পরাধীনতার কথা ইত্যাদির প্রকাশ না ঘটায় আমরা বলতে পারি যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #15 (ID: 697534)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
রাব্বি তার পিতার কাছ থেকে বাংলাদেশ সম্পর্কে জানতে চায়। রাব্বির পিতা তাকে বলে অপরূপ প্রাকৃতিক সৌন্দর্যের দেশ বাংলাদেশ। এ দেশের ধন-ঐশ্বর্যও অতুলনীয় আর এ কারণেই যুগে যুগে বিদেশি বণিকরা এদেশ শাসন করার নামে করেছে দুঃশাসন। বাংলা-মায়ের বীর সন্তানরা অবশ্য তা মেনে নেয়নি। তারা প্রতিবাদ করেছে, জীবন বাজি রেখে লড়াই করেছে।

Options:
ক. 'গরবিনী মা-জননী' কবিতার কী কী ফুলের নাম বলা হয়েছে?
খ. “কামার কুমোর জেলে চাষী / বাউল মাঝি ঘর-উদাসী”— বলতে কবি কী বুঝিয়েছেন?
গ. উদ্দীপকে 'গরবিনী মা-জননী' কবিতার কোন বিষয়টি প্রকাশ পেয়েছে?
ঘ. “উদ্দীপকটি 'গরবিনী মা জননী' কবিতার মূলভাবকে ধারণ করে।”-- মন্তব্যটি বিশ্লেষণ কর।


Correct Answer: 

Solution:
কগরবিনী মা-জননী' কবিতায় বকুল ও জুই ফুলের নাম উল্লেখ করা হয়েছে।খ“কামার কুমোর জেলে চাষী / বাউল মাঝি ঘর-উদাসী” বলতে কবি বাংলার সাধারণ মানুষের কথা বুঝিয়েছেন।বাংলাদেশ সাম্প্রদায়িক সম্প্রীতির দেশ। সব ধর্ম-বর্ণ-জাতি-পেশার মানুষ এ দেশে মিলেমিশে বসবাস করে। তাদের মধ্যে রয়েছে ভ্রাতৃত্ব ও দেশপ্রেম। তারা যেমন বাংলা-মায়ের বুকে একত্রে বসবাস করে তেমনি দেশের প্রয়োজনে সবাই একত্রে সংগ্রাম করতেও পিছপা হয় না। বাংলা-মায়ের কাছে তার সব সন্তান সমান।গউদ্দীপকে 'গরবিনী মা জননী' কবিতার বাংলা-মায়ের রূপ-সৌন্দর্য ও সাহসী সন্তানদের আত্মত্যাগের বিষয়টি প্রকাশ পেয়েছে।বাংলাদেশ প্রাকৃতিক সৌন্দর্যের দেশ। বাংলার অফুরান সৌন্দর্য ও ঐশ্বর্যের কারণে এ দেশের ওপর বিদেশিদের কুনজর পড়েছে বারবার। আর বাংলা-মায়ের সেই কুনজর থেকে রক্ষা করতে বাংলা-মায়ের সন্তানদের জীবন দিতে হয়েছে।উদ্দীপকে আমরা দেখতে পাই রাব্বির পিতা বাংলাদেশ সম্পর্কে বলতে গিয়ে বাংলার অপরূপ রূপের কথা প্রকাশ করেছেন। বলেছেন বিদেশিদের দুঃশাসনের কথা। তিনি আরও বলেছেন, দুঃশাসনের নাগপাশ থেকে বাংলা-মায়েকে রক্ষা করতে গিয়ে এদেশের সাহসী সন্তানদের আত্মত্যাগের কথা। 'গরবিনী মা-জননী' কবিতায় সিকান্দার আবু জাফরও বাংলা-মায়ের অপরূপ রূপসৌন্দর্যের কথা প্রকাশ করেছেন। বলেছেন এ দেশের সাহসী সংগ্রামী বীর সন্তানদের আত্মত্যাগের কথা। তাই আমরা বলতে পারি যে, উদ্দীপকে 'গরবিনী মা-জননী' কবিতার বাংলা-মায়ের রূপসৌন্দর্য ও সাহসী সন্তানদের আত্মত্যাগের বিষয়টি প্রকাশ পেয়েছে।ঘউদ্দীপকটি 'গরবিনী মা-জননী' কবিতার মূলভাবকে ধারণ করে — মন্তব্যটি যথার্থ।ধানের দেশ, গানের দেশ, বীরের দেশ বাংলাদেশ। অপরূপ প্রাকৃতিক সৌন্দর্যের লীলাভূমি বাংলাদেশ। পৃথিবীর আর কোনো দেশে প্রকৃতি এত সুন্দরভাবে প্রকাশ পায় না। বাংলা-মায়ের প্রতিটি সন্তান নির্ভীক। তারা স্বদেশের প্রয়োজনে যেকোনো ত্যাগ স্বীকার করতে সদা প্রস্তুত।'গরবিনী মা জননী' কবিতায় কবি বলেছেন, বাংলাদেশের সাংস্কৃতিক জীবনের সঙ্গে অবিচ্ছেদ্যভাবে সম্পর্কিত হলো বাংলার প্রকৃতি পরিবেশ। সব পেশাজীবী সন্তান এই মায়ের কোলজুড়ে থাকে। এই বাংলা-মায়েকে রক্ষার জন্য প্রয়োজনে বুকের তাজা রক্ত ঢেলে দিতেও দ্বিধা করে না বীর বাঙালি। অন্যদিকে উদ্দীপকেও রাব্বির পিতা বাংলা-মা সম্পর্কে এ রকম বক্তব্যই দিয়েছেন। তিনি বাংলা-মায়ের রূপসৌন্দর্য ও সাহসী সংগ্রামী সন্তানের কথাও বলেছেন।উদ্দীপক ও 'গরবিনী মা জননী' কবিতা উভয় জায়গায় বাংলাদেশ সম্পর্কে বলা হয়েছে। উভয় জায়গায় ফুটে উঠেছে বাংলাদেশের রূপ-সৌন্দর্য ও বাংলা-মায়ের সাহসী সন্তানদের আত্মত্যাগের কথা। তাই আমরা বলতে পারি যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #16 (ID: 697442)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
স্বাধীনতা ও জাতীয় দিবস উদযাপন অনুষ্ঠানে বাংলা শিক্ষক বললেন, '৭১ সালে দীর্ঘ নয় মাস যুদ্ধের পর আমরা পেয়েছি এই মুক্ত আকাশ-বাতাস, পেয়েছি ছায়া সুনিবিড় শান্তির নীড়, এই বাংলাদেশ। প্রধান শিক্ষক বললেন, 'তোমরা আজকের শিশু-কিশোররা আগামী দিনের স্বপ্ন। শুধু দেশ ও জাতির জন্য নয়, শিশুরা সারা বিশ্বের সম্ভাবনা।

Options:
ক. নীল আকাশে রং কুড়িয়ে বেড়ায় কারা?
খ. কবি আহসান হাবীব 'আলোর পাখি' বলতে কী বুঝিয়েছেন?
গ. বাংলা শিক্ষকের বক্তব্যে 'মেলা' কবিতার কোন দিকটি ফুটে উঠেছে? ব্যাখ্যা কর ।
ঘ. “প্রধান শিক্ষকের মন্তব্যে 'মেলা' কবিতার মূল বক্তব্যই ফুটে উঠেছে”– বিশ্লেষণ কর ।


Correct Answer: 

Solution:
কভাইরা ও বোনরা মিলে নীল আকাশে রং কুড়িয়ে বেড়ায়।খকবি আহসান হাবীব 'আলোর পাখি' বলতে সূর্যকে বুঝিয়েছেন।• রোজ সকালে আকাশপথে আলোর পাখি উকি দেয়। সেই পাখি অন্ধকার দূরীভূত করে পৃথিবীর সবকিছু আলোকিত করে। কবি আহসান হাবীব ‘আলোর পাখি' বলতে সেই সূর্যকেই বুঝিয়েছেন।গবাংলা শিক্ষকের বক্তব্যে 'মেলা' কবিতার আগামী দিনের রূপকার হিসেবে শিশুদের গুরুত্বের দিকটি ফুটে উঠেছে।• পৃথিবীর চারিদিকে তাকালে আমরা নানা রকম জিনিস দেখতে পায়। এর মধ্যে শিশুদের জগৎ হয় আলাদা। তাদের জগৎ রঙে রঙে বর্ণিল হয়।• উদ্দীপকের বাংলা শিক্ষক তাঁর বক্তব্যে বলেছেন, তোমরা আজকের শিশু-কিশোররা আমাদের আগামীর স্বপ্ন। তাঁর এই বক্তব্যে 'মেলা' কবিতায় কবির উল্লিখিত শিশুদের গুরুত্বের প্রসঙ্গটিই ফুটে উঠেছে। কবি বলেছেন, প্রতিদিন আকাশ নিংড়ে যে রোদ ওঠে, সেখান থেকে তারা নেয়, জীবনের উত্তাপ। সাত সাগরের বুক থেকে তারা নেয় ভালোবাসার ঢেউ, তাই তারা বিশ্বজুড়ে ছড়িয়ে দেয় নবীন প্রাণের আশার আলো।ঘ“প্রধান শিক্ষকের মন্তব্যে 'মেলা' কবিতার মূল বক্তব্যই ফুটে উঠেছে”— মন্তব্যটি যথার্থ।• শিশুরাই আগামী দিনের কর্ণধার। নানা সুন্দর বিষয়ের অনুকরণে তারা নিজেদের গড়ে তুলবে এবং একটি সুন্দর পৃথিবী নির্মাণ করবে—এটাই সকলের প্রত্যাশা। এজন্য আমাদের নিশ্চিত করতে হবে একটি আনন্দঘন সুস্থ ও নির্মল পরিবেশ।• উদ্দীপকে প্রধান শিক্ষক উক্ত বিষয়েই গুরুত্ব দিয়েছেন। তিনি বলেছেন শিশু-কিশোররা আগামী দিনের স্বপ্ন। শুধু দেশ ও জাতি নয়, শিশুরা সারা বিশ্বের সম্ভাবনা। তাঁর এই মন্তব্যে 'মেলা' কবিতার মূল বক্তব্যই ফুটে উঠেছে। আলোচ্য কবিতার কবিও একটি একতাবদ্ধ ও ভালোবাসাপূর্ণ মানবসমাজ গড়তে চেয়েছেন।• 'মেলা' কবিতায় বলা হয়েছে প্রকৃতিতে যেমন ফুল কিংবা পাখির মেলা রয়েছে তেমনি পৃথিবীর শিশু-কিশোরদের রয়েছে একটা আলাদা জগৎ। আকাশের উদারতা, ফুলের সুবাস, পাখির গানের সুর এসবই পেয়েছে শিশু-কিশোররা। এই কচি সবুজ ভাই-বোনেরাই গড়বে সাজানো বাগানের মতো একটি সুন্দর পৃথিবী। কবিতার এই মূলভাব উদ্দীপকের প্রধান শিক্ষকের বক্তব্যে ফুটে উঠেছে।

Explanation:


Sub-Questions:

================================================================================
Question #17 (ID: 697445)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
সবুজ বলেন, আমাদের এই বাংলাদেশ প্রকৃতির অসীম সৌন্দর্যের আধার। ছায়া ঢাকা, পাখি ডাকা, সুজলা-সুফলা, শস্য-শ্যামলা আমাদের এই বাংলাদেশ। এদেশের প্রাকৃতিক সৌন্দর্য অত্যন্ত মনোরম। বিশেষত গ্রামবাংলার প্রাকৃতিক সৌন্দর্যের কোনো তুলনা নেই।

Options:
ক. নীল আকাশের রং কুড়িয়ে বেড়ায় কারা?
খ. কবি 'আলোর পাখি' বলতে কী বুঝিয়েছেন?
গ. উদ্দীপকটিতে 'মেলা' কবিতার কোন দিকটি ফুটে উঠেছে? নিরূপণ কর।
ঘ. “উদ্দীপকে যে প্রকৃতির জগতের কথা বলা হয়েছে তারই বর্ণনা দিয়েছেন কবি 'মেলা' কবিতায়।” মন্তব্যটি বিশ্লেষণ কর।


Correct Answer: 

Solution:
কভাইয়েরা এবং বোনেরা মিলে নীল আকাশের রং কুড়িয়ে বেড়ায়।খকবি 'আলোর পাখি' বলতে সূর্যকে বুঝিয়েছেন।'রোজ সকালে আকাশপথে আলোর পাখি অর্থাৎ সূর্য উকি দেয়। সেই পাখি অন্ধকার দূরীভূত করে পৃথিবীর সবকিছুকে আলোকিত করে। কবি আহসান হাবীব ‘আলোর পাখি' বলতে সেই সূর্যকেই বুঝিয়েছেন।গউদ্দীপকটিতে 'মেলা' কবিতার প্রকৃতির অপার সৌন্দর্যের দিকটি ফুটে উঠেছে।বাংলাদেশের প্রকৃতি অপার সৌন্দর্যে ভরপুর। এখানে সীমাহীন নীল আকাশ দিগন্তে মিশে আছে। গাছে গাছে সবুজের সমারোহ, পাখির কলতান, নদীর কুলকুল ধ্বনি, দিগন্তজোড়া ফসলের মাঠ প্রভৃতি মিলে এক অপরূপ চিত্র তৈরি করেছে। উদ্দীপকে বলা হয়েছে, আমাদের এই বাংলাদেশ অসীম সৌন্দর্যের আধার। ছায়া ঢাকা, পাখি ডাকা, সুজল-সুফলা, শস্য-শ্যামলা আমাদের এই বাংলাদেশ। 'মেলা' কবিতায়ও প্রকৃতিতে যে মেলা বসেছে যেমন— বাগানে ফুলের মেলা, গাছে গাছে পাখির মেলা, আকাশে তারার মেলা ইত্যাদি মেলার কথা উপস্থাপন করা হয়েছে। কবিতার এই দিকটিই উদ্দীপকে ফুটে উঠেছে।ঘ“উদ্দীপকে যে প্রকৃতির জগতের কথা বলা হয়েছে তারই বর্ণনা দিয়েছেন কবি 'মেলা' কবিতায়।”- মন্তব্যটি যথার্থ।আমাদের এই পৃথিবীতে প্রকৃতি নানা সৌন্দর্যে ভরপুর। পাহাড়, নদী-সাগর, বন-বনানী, ফসলের খেত সবকিছুতে রয়েছে অপার সৌন্দর্যের অনাবিল পরশ। উদ্দীপকে প্রকৃতিরাজ্যের অপরূপ সৌন্দর্যের কথা বলা হয়েছে। বিশেষ করে বাংলা প্রকৃতির সৌন্দর্যের বন্দনা করা হয়েছে। ছায়া ঢাকা, পাখি ডাকা, সুজলা-সুফলা, শস্য-শ্যামলা এই বাংলার প্রকৃতির কথা এখানে উপস্থাপিত হয়েছে। এই প্রকৃতির জগতের কথাই বর্ণনা করেছেন কবি 'মেলা' কবিতায়। 'মেলা' কবিতায় কবি প্রকৃতিতে ফুলের মেলা, পাখির মেলা, আকাশজুড়ে তারার মেলা, সাগরের ঢেউয়ের মেলা প্রভৃতি মেলার কথা বলেছেন। আর বলেছেন মানুষের মাঝে প্রকৃতির প্রতি যে ভালোবাসার মেলা বসেছে তার কথা। তাই বলা যায়, উদ্দীপকের প্রকৃতি জগতের কথাই কবি 'মেলা' কবিতায় বর্ণনা করেছেন।

Explanation:


Sub-Questions:

================================================================================
Question #18 (ID: 697448)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
যে আনন্দ ফুলের বাসে, যে আনন্দ পাখির গানে, যে আনন্দ অরুণ আলোয়, যে আনন্দ শিশুর প্রাণে, যে আনন্দে বাতাস বহে, যে আনন্দ সাগরজলে, যে আনন্দ ধূলির কণায়, যে আনন্দ তৃণের দলে, যে আনন্দ আকাশ ভরা, যে আনন্দ তারায় তারায়, যে আনন্দ সকল সুখে, যে আনন্দ রক্তধারায়, সে আনন্দ মধুর হয়ে তোমার প্রাণে পড়ুক ঝরি, সে আনন্দ আলোর মতো থাকুক তব জীবন ভরি।

Options:
ক. সাত সাগরের বুক থেকে কিসের ঢেউ তুলে নেয়?
খ. কচি সবুজ ভাই-বোনদের আপনি গড়া এই যে মেলা- বুঝিয়ে লেখ।
গ. উদ্দীপকটি 'মেলা' কবিতার সঙ্গে কোন দিক দিয়ে সাদৃশ্যপূর্ণ?
ঘ. উদ্দীপক ও 'মেলা' কবিতায় কল্যাণের বার্তা ও মঙ্গলের আহ্বান ব্যক্ত হয়েছে”— তোমার মতামত দাও ।


Correct Answer: 

Solution:
কসাত সাগরের বুক থেকে ভালোবাসার ঢেউ তুলে নেয়।খআলোচ্য উক্তিতে ভাইবোনদের মধ্যকার ভালোবাসার দিকটি প্রকাশিত হয়েছে।পৃথিবীটা অনেক সুন্দর। এই সুন্দর পৃথিবী আরও সুন্দর হয়ে ওঠে যখন মানুষে মানুষে সৌহার্দ, সম্প্রীতি ও ভালোবাসা গড়ে ওঠে। এই ভালোবাসার আলো ছড়িয়ে যায় এক মানুষ থেকে অন্য মানুষে মানুষের বিভিন্ন সম্পর্কের মধ্যে ভাইবোনের সম্পর্ক অন্যতম শ্রেষ্ঠ সম্পর্ক। তাদের হাসি-খুশির মধ্যে লক্ষ সবুজ মনের স্নেহ-ভালোবাসা চারদিকে ছড়িয়ে পড়ে। তাদের ভালোবাসা দিকদিগন্তের সীমানা ছাড়িয়ে যেন আরও একটি সুন্দর জগৎ, সাজানো বাগানের মতো পৃথিবী তৈরি করতে চায়। যেখানে কোনো ভেদাভেদ থাকবে না, থাকবে না কোনো বাধা। আলোচ্য উক্তিতে এই দিকটিই প্রকাশিত হয়েছে।গউদ্দীপকটি 'মেলা' কবিতার সঙ্গে প্রকৃতির সৌন্দর্য ও মহিমার দিক দিয়ে সাদৃশ্যপূর্ণ।আমাদের প্রকৃতি আমাদের শান্তির নিবাস। প্রকৃতি থেকেই আমরা পাই স্বস্তি। মানুষ যখন তার দৈনন্দিন জীবনে হাঁপিয়ে যায়, তখন নিজের মুক্তির জন্য প্রকৃতির আশ্রয় খোঁজে। আর প্রকৃতি কখনই মানুষকে হতাশ করে না। উদ্দীপকে বলা হয়েছে প্রকৃতির সবকিছুর মাঝে এক ধরনের মহিমার প্রকাশ পায়, যাকে আনন্দ হিসেবে আখ্যায়িত করা হয়েছে। ফুলের সুবাসে, পাখির গানে, সূর্যের আলোর মাঝে, শিশুর প্রাণের মাঝে আনন্দের কথা বলা হয়েছে। আরও বলা হয়েছে, প্রকৃতির বাতাসের মাঝে, গাছের পাতায়, সমুদ্রের পানিতে, ধুলোর কণায়, আকাশের তারার মাঝে আনন্দ রয়েছে। এই আনন্দ আসলে প্রকৃতির ছড়িয়ে থাকা মহিমা। 'মেলা' কবিতায়ও প্রকৃতির সৌন্দর্যের সমন্বয়কে মেলা হিসেবে উপস্থাপন করা হয়েছে। প্রকৃতির মাঝে থাকা ফুল, পাখি, আকাশের তারা, সমুদ্রের ঢেউ, পাখির গান, ভাই-বোনের ভালোবাসা, শিশুর প্রাণের সরলতা সবকিছু মিলিয়ে যেন এক ধরনের মেলার সৃষ্টি করেছে। মূলত পৃথিবীজুড়ে প্রকৃতির বিস্তার ও তার সৌন্দর্য মানুষের জীবনকে মহিমান্বিত করে তুলেছে— কবিতায় এই দিকটিই ব্যক্ত হয়েছে। তাই বলা যায়, উদ্দীপকটি 'মেলা' কবিতার সঙ্গে প্রকৃতির সৌন্দর্য ও মহিমার দিক দিয়ে সাদৃশ্যপূর্ণ।ঘ"উদ্দীপক ও 'মেলা' কবিতায় কল্যাণের বার্তা ও মঙ্গলের আহ্বান ব্যক্ত হয়েছে”— মন্তব্যটি যথার্থ।প্রকৃতি আমাদের জীবনকে সমৃদ্ধ করে। শুধু সমৃদ্ধই করে না, বরং আমাদের জীবনকে ধরেও রাখে। কারণ প্রকৃতি ভারসাম্যহীন হয়ে পড়লে মানুষ সেখানে বেশি দিন নিজের অস্তিত্ব ধরে রাখতে পারে না। তাই প্রকৃতির প্রতি আমাদের অনেক যত্নশীল হওয়া প্রয়োজন। উদ্দীপকে প্রকৃতির মাঝে ছড়িয়ে থাকার সৌন্দর্যের কথা বলা হয়েছে। এই সৌন্দর্যকে আনন্দরূপে আখ্যায়িত করা হয়েছে। প্রকৃতির এই সৌন্দর্য ও মাহাত্ম্য যেন প্রত্যেকের প্রাণে বিরাজ করে। শুধু তাই নয়, জীবনভর যেন এই মাহাত্ম্য মানুষের জীবনে কল্যাণ বয়ে আনে। উদ্দীপকে এই দিকটি উপস্থাপিত হয়েছে। 'মেলা' কবিতায়ও প্রাকৃতিক সৌন্দর্যের সমন্বয়ে গঠিত মেলার কথা বলা হয়েছে। প্রকৃতির সব উপাদান মিলিয়ে যেন এক মেলা সৃষ্টি করেছে। এই প্রকৃতির মাঝে ভাই-বোনের ভালোবাসা, শিশুর মনের সরলতা ও তাদের ভাষা সব মিলিয়ে যেন একাকার হয়ে গেছে। আর এর সাথে যোগ হয়েছে মানুষের সঙ্গে মানুষের ভালোবাসা। এই সবকিছু মিলিয়ে পৃথিবীকে গড়ে তুলবে একটি আবাসকেন্দ্ররূপে। যেখানে থাকবে না কোনো বাধা বা ব্যবধান। সেই পৃথিবী হবে সবার জন্য এক এবং কল্যাণকর। উদ্দীপকে প্রকৃতির আশীর্বাদে মানুষের কল্যাণের কথা বলা হয়েছে। 'মেলা' কবিতার প্রকৃতির সবকিছুর সঙ্গে মানুষের ভালোবাসা মিলেমিশে একাকার হয়ে নতুন পৃথিবী গড়ার আহ্বান রয়েছে, যা হবে সব মানুষের জন্য সুন্দর স্থান। এর মধ্য দিয়ে কবিতায় মানুষের কল্যাণের বার্তা প্রকাশ পেয়েছে। তাই বলা যায়, উদ্দীপক ও 'মেলা' কবিতায় কল্যাণের বার্তা ও মঙ্গলের আহ্বান ব্যক্ত হয়েছে।

Explanation:


Sub-Questions:

================================================================================
Question #19 (ID: 697451)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
ফাল্গুন ও চৈত্র বসন্তকাল। ষড়ঋতুর শেষ ঋতু। এ সময় গাছে গাছে যেন প্রতিযোগিতা – কে কত সুন্দর ও সতেজ ফুল ফোটাতে পারে। নানা রঙের পালকে সেজে ছোটবড় সব পাখি গাছে গাছে নেচে বেড়ায়, উড়ে বেড়ায়। ফুলের মধু খেয়ে উড়ে বেড়ায় আনন্দে। অন্যদিকে হাজার লক্ষ রঙিন প্রজাপতি।

Options:
ক. সুবাস অর্থ কী?
খ. “ফুলের মেলা পাখির মেলা”- চরণটিতে 'মেলা' কথাটির কারণ দর্শাও।
গ. উদ্দীপকে 'মেলা' কবিতার কোন বৈশিষ্ট্যটি স্পষ্টতা পেয়েছে? ব্যাখ্যা কর।
ঘ. “উদ্দীপকের বসন্তকালের আনন্দঘন পরিবেশটি 'মেলা' কবিতায় ভিন্ন আঙ্গিকে পরিবেশিত হয়েছে।” বিশ্লেষণ কর।


Correct Answer: 

Solution:
কসুবাস অর্থ সুগন্ধ।খফুলের মেলা পাখির মেলা'- চরণটিতে 'মেলা' দ্বারা প্রকৃতির আনন্দঘন পরিবেশকে বোঝানো হয়েছে।‘মেলা’ কবিতায় কবি আহসান হাবীব প্রকৃতির বিভিন্ন অনুষঙ্গে মেলার কথা তুলে ধরেছেন। সবকিছুর মাঝেই আনন্দ খুঁজে পাওয়া সম্ভব। তবে আনন্দ গ্রহণের জন্য একটি সুন্দর মন দরকার। প্রকৃতির পরিবেশে ফুল ও পাখি অত্যন্ত আনন্দের সাথে বাস করছে। এদের আনন্দঘন মেলা থেকে শিক্ষা গ্রহণ করে মানুষ যেন তাদের জীবন পরিচালনা করে।গউদ্দীপকে 'মেলা' কবিতার প্রাকৃতিক বৈচিত্র্যটি স্পষ্টতা পেয়েছে।পৃথিবীতে নানা প্রাণীর বাস। প্রতিটি প্রাণীর মাঝেই আনন্দ প্রকাশের কিছু বিষয় থাকে। এসব বিষয় মানুষের মাঝে আনন্দের অনুভূতি সঞ্চার করে। উদ্দীপকে বর্ণিত হয়েছে বৈচিত্র্যময় প্রকৃতির কথা। গাছে গাছে যেন প্রতিযোগিতা নামে কে কার চেয়ে সুন্দর ফুল ফোটাতে পারে। পাখিরা নানা রঙের পালকে গাছে গাছে সৌন্দর্য ছড়াতে থাকে, প্রজাপতিরা আনন্দে ফুলের মধু খেতে থাকে। ‘মেলা’ কবিতার বর্ণনায়ও প্রকৃতির সৌন্দর্য ও নানা বৈচিত্র্য ফুটে উঠেছে। ফুলের মেলা, তারার মেলা, ঢেউয়ের মেলা, পাখির মেলা ইত্যাদি প্রকৃতির পরিবেশকে প্রাণবন্ত করে তোলে। সুতরাং উদ্দীপকে 'মেলা' কবিতার প্রাকৃতিক বৈচিত্র্যটি স্পষ্টতা পেয়েছে।ঘ“উদ্দীপকের বসন্তকালের আনন্দঘন পরিবেশটি 'মেলা' কবিতায় ভিন্ন আঙ্গিকে পরিবেশিত হয়েছে।” মন্তব্যটি যথার্থ।নানা বিষয় অনুকরণে আগামী দিনের কর্ণধার শিশুরা নিজেদের গড়ে তোলে। তারা আনন্দঘন পরিবেশে বেড়ে উঠলে সুন্দর জীবনের সন্ধান পাবে। এভাবে সারা বিশ্বের শিশুরা পাবে নিষ্কলুষ জীবনের সন্ধান। উদ্দীপকে বর্ণিত হয়েছে বসন্তকালের প্রাকৃতিক শোভার দিকটি। এ সময় গাছে গাছে নতুন পাতা গজায়, বাগানের চারদিকে থাকে ফুলের সৌরভ। 'মেলা' কবিতায়ও জগতের প্রাকৃতিক নানা আনন্দের মেলার দিকটি উপস্থাপিত হয়েছে। সেই সাথে শিশুদের নিষ্পাপ জীবনের আনন্দ উপভোগের বিষয়টিও উঠে এসেছে। উদ্দীপকে বসন্তকালের নানা প্রাকৃতিক আনন্দঘন বৈচিত্র্য স্পষ্ট হয়ে উঠেছে। জীবনের সাবলীলতা পাখি, ফুল, প্রজাপতি ইত্যাদির মাঝে ভাস্বর হয়ে উঠেছে। 'মেলা' কবিতায় বর্ণিত হয়েছে প্রাকৃতিক পরিবেশের নানা আনন্দঘন উপকরণে শিশুরা স্বপ্নিল ভবিষ্যৎ গড়বে। উভয় জায়গায় প্রকৃতির সৌন্দর্যই প্রকাশ পেয়েছে। তাই আমরা বলতে পারি যে, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #20 (ID: 697454)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমারে চেনো না? আমি যে কানাই । ছোকানু আমার বোন । তোমার সঙ্গে বেড়াবো আমরা মেঘনা, পদ্মা, শোণ । শোনো, মা এখন ঘুমিয়ে আছেন, দিদি গেছে ইশকুলে, এই ফাঁকে মোরে আর ছোকানুরে- নৌকোয় নাও তুলে।

Options:
ক. 'নিত্য' শব্দের অর্থ কী?
খ. “আর এক মেলা জগৎ জুড়ে"- চরণটি দ্বারা কবি কী বোঝাতে চেয়েছেন?
গ. উদ্দীপকের সঙ্গে 'মেলা' কবিতার মিলের ক্ষেত্র নির্ণয় কর।
ঘ. উদ্দীপকের সঙ্গে 'মেলা' কবিতার উক্ত মিলের ক্ষেত্রটিই কবিতার একমাত্র দিক নয়”— তোমার উত্তরের পক্ষে যুক্তি দেখাও ।


Correct Answer: 

Solution:
কনিত্য' শব্দের অর্থ রোজ।খ“আর এক মেলা জগৎ জুড়ে”— চরণটি দ্বারা কবি পৃথিবীতে সব শিশু-কিশোরের মিলনের দিকটিকে বোঝাতে চেয়েছেন।পৃথিবীতে শিশু-কিশোরদের রয়েছে আলাদা এক জগৎ। প্রকৃতির উদারতা তাদের মাঝেও পরিলক্ষিত হয়। সবাই একসঙ্গে মিলেমিশে থেকে তারা এক নতুন জগৎ তৈরি করেছে। তাদের একতার উৎসবকে কবি মেলার সঙ্গে তুলনা করেছেন।গউদ্দীপকের সঙ্গে 'মেলা' কবিতার ভাই-বোনের মধুর সম্পর্কের বিষয়টির মিল রয়েছে।সম্পর্কের মাঝেই টিকে থাকে পৃথিবীর বুনিয়াদ। এক-একটি সম্পর্ক পৃথিবীকে করে তোলে সুন্দর ও স্বাচ্ছন্দ্যময়। আর এ কারণেই পৃথিবীতে মানুষ বেঁচে থাকে প্রত্যাশায় ও ভালোবাসায়। উদ্দীপকে কানাই ও তার বোনের নিবিড় সম্পর্কের দিকটি প্রকাশ পেয়েছে। 'মেলা' কবিতায় পৃথিবীতে ভাই-বোনের মধুর সম্পর্কের দিকটি ফুটে উঠেছে। কবিতায় বলা হয়েছে, জগতের সবকিছু মিলিয়ে যেন একটি মেলা। সেখানে রয়েছে সব ধরনের পবিত্রতার সংমিশ্রণ। আর এই মিশ্রণের মাঝে রয়েছে ভাই-বোনের স্নেহ-প্রীতির সম্পর্ক ও ভালোবাসা, যা জগতের মেলারই অংশ। তাই বলা যায়, উদ্দীপকের সঙ্গে 'মেলা' কবিতার ভাই-বোনের মধুর সম্পর্কের বিষয়টির মিল রয়েছে।ঘ"উদ্দীপকের সঙ্গে 'মেলা' কবিতার উক্ত মিলের ক্ষেত্রটিই কবিতার একমাত্র দিক নয়।”— মন্তব্যটি যথার্থ।শিশুরা এ পৃথিবীতে ফুলের মতো পবিত্র ও সুন্দর। তাদের হৃদয়ের শুভ্রতা ও পবিত্রতা ছড়িয়ে পড়ে পুরো পৃথিবীতে। আর এভাবেই এগিয়ে চলে পৃথিবী। উদ্দীপকে ভাই-বোনের মধুর সম্পর্কের বিষয়টি ফুটে উঠেছে। তারা মা ও দিদিকে লুকিয়ে নৌকায় করে নদীতে ঘুরতে চায়। সম্পর্কের সুন্দর একটি বলয়ের প্রতিচ্ছবি রয়েছে উদ্দীপকে। 'মেলা' কবিতায় জগতের সবকিছুর মধ্যকার সুরমূর্ছনা, পবিত্রতা ও শুভ্রতা প্রকাশ পেয়েছে। সেখানে সম্পর্কের পবিত্রতা, প্রকৃতির সুরমূর্ছনা সবকিছু মিলিয়ে যেন একটি মেলা— এ দিকটি উঠে এসেছে। সেই সঙ্গে শিশুদের মাঝে প্রকৃতির সৌন্দর্যের উপস্থিতির দিকটিও উপস্থাপন করা হয়েছে। উদ্দীপকে শুধু সম্পর্কের পবিত্রতার দিকটি প্রকাশিত হলেও 'মেলা' কবিতায় প্রকৃতি, মানুষ ও সম্পর্কের সামগ্রিক দিক ফুটে উঠেছে। তাই বলা যায়, উদ্দীপকের সঙ্গে 'মেলা' কবিতার উক্ত মিলের ক্ষেত্রটিই কবিতার একমাত্র দিক নয়।

Explanation:


Sub-Questions:

================================================================================
Question #21 (ID: 697457)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
আমাদের ছোটো গাঁয়ে ছোটো ছোটো ঘর থাকি সেথা সবে মিলে নাহি কেহ পর। পাড়ার সকল ছেলে মোরা ভাই ভাই একসাথে খেলি আর পাঠশালে যাই। হিংসা ও মারামারি কভু নাহি করি, পিতামাতা গুরুজনে সদা মোরা ডরি।

Options:
ক. আহসান হাবীব ১৯৮৫ সালে কোথায় মৃত্যুবরণ করেন?
খ. “গড়বে নতুন একটি বাগান"- চরণটি দ্বারা কবি কী বোঝাতে চেয়েছেন?
গ. উদ্দীপকের সঙ্গে 'মেলা' কবিতার মিলের ক্ষেত্রটি চিহ্নিত কর।
ঘ. “উদ্দীপক ও 'মেলা' কবিতা উভয় ক্ষেত্রেই সবার মিলেমিশে থাকার দিকটি ফুটে উঠেছে।” - যথার্থতা মূল্যায়ন কর।


Correct Answer: 

Solution:
কআহসান হাবীব ১৯৮৫ সালে ঢাকায় মৃত্যুবরণ করেন।খ“গড়বে নতুন একটি বাগান”— চরণটি দ্বারা কবি সুন্দর সম্প্রীতির পৃথিবী গড়ার কথা বোঝাতে চেয়েছেন।পৃথিবীর চারদিকে প্রকৃতির নানা আয়োজন দেখে আমরা বারবার মুগ্ধ হই। পৃথিবীর শিশু-কিশোরদের ঐক্যের মধ্য দিয়ে কবি এমন একটি পৃথিবী গড়ার স্বপ্ন দেখেন যেখানে থাকবে না কোনো ভেদাভেদ। ভালোবাসা দিয়ে সাজানো বাগানের মতো সুন্দর হবে এই পৃথিবী। তখন পৃথিবী হবে একটি দেশ, একটি সমাজ, অথবা একটি পরিবারের মতো। পৃথিবীর সব শিশু-কিশোরের জন্য এমন এক পৃথিবী গড়ার কথাই কবি প্রশ্নোক্ত চরণটির মাধ্যমে বোঝাতে চেয়েছেন।গসবার একসঙ্গে মিলেমিশে থাকার দিকটিই হলো উদ্দীপকের সঙ্গে 'মেলা' কবিতার মিলের ক্ষেত্র।প্রকৃতির বিভিন্ন অনুষঙ্গে এই পৃথিবীটা অনেক সুন্দর। মানুষের প্রতি মানুষের ভালোবাসায় এই সুন্দর পৃথিবীটা আরও সুন্দর হয়ে ওঠে। যেখানে থাকবে না মানুষে মানুষে ভেদাভেদ। উদ্দীপকে সবার একসঙ্গে মিলেমিশে থাকার দিকটি প্রতিফলিত হয়েছে। ছোট গ্রামে সবাই একসঙ্গে মিলে থাকে। আপন-পরের কোনো ভেদাভেদ নেই। পাড়ার সব ছেলে একসঙ্গে মিলেমিশে থাকে। তাদের খেলাধুলা, পাঠশালায় যাওয়ার মাঝে কোনো হিংসা-মারামারি থাকে না। 'মেলা' কবিতায়ও রয়েছে মানুষের একসঙ্গে মিলেমিশে থাকার আহ্বান। মানুষ ভেদাভেদ ভুলে একসঙ্গে থেকে সুন্দর বাগান তৈরি করবে। ফুলের মতো পবিত্র মনে মানুষ সেখানে থাকবে। সেখানে প্রকৃতি এবং মানুষের মাঝে কোনো পার্থক্য থাকবে না, সবাই একত্র বসবাস করবে। এভাবে পৃথিবীর সব মানুষ একতাবদ্ধ হয়ে স্নেহ-ভালোবাসায় পূর্ণ পৃথিবী গড়ে তুলবে। এই দিকটিই হলো উদ্দীপকের সঙ্গে 'মেলা' কবিতার মিলের ক্ষেত্র।ঘ"উদ্দীপক ও 'মেলা' কবিতা উভয় ক্ষেত্রেই সবার মিলেমিশে থাকার দিকটি ফুটে উঠেছে।”— মন্তব্যটি যথার্থ।মানুষের হিংসা-বিদ্বেষের কারণে পৃথিবীর শান্তিময়তা হারিয়ে যায়। বাড়তে থাকে মানুষে মানুষে ভেদাভেদ। একে অপরের প্রতি শ্রদ্ধা-ভালোবাসার মাধ্যমে পৃথিবীকে আরও সুন্দর করা সম্ভব। উদ্দীপকে বলা হয়েছে, গ্রামের সব মানুষ সমস্ত ভেদাভেদ ভুলে একসঙ্গে বসবাস করে। তাদের মাঝে আপন-পরের কোনো ভেদাভেদ নেই। পাড়ার সব ছেলে একসঙ্গে খেলাধুলা করে, পাঠশালায় যায়। তাদের মধ্যে কখনো মারামারি হয় না। হিংসা-বিদ্বেষ তাদের মাঝে অনুপস্থিত। 'মেলা' কবিতায়ও কবি উদ্দীপকের গ্রামের মতো এক পৃথিবীর কথা বলেছেন। যেখানে মানুষ একসঙ্গে মিলেমিশে থাকবে। নিজেদের মাঝে থাকবে না হিংসা-বিদ্বেষ। পারস্পরিক ভালোবাসার মেলায় পৃথিবী হয়ে উঠবে অনন্য। কবিতায় মানুষকে প্রকৃতির অনুষঙ্গে একসঙ্গে বসবাসের আমন্ত্রণ জানানো হয়েছে। স্নেহ-প্রীতির মধ্য দিয়ে দেশ-কালের সীমানা ভেঙে সাজানো বাগানের মতো সুন্দর পৃথিবী গড়ার কথা কবি 'মেলা' কবিতায় বলেছেন। 'মেলা' কবিতায় বলা হয়েছে মানুষ একতাবদ্ধ হয়ে এই পৃথিবীতে স্নেহ-ভালোবাসাপূর্ণ সমাজ গড়ে তুলবে। তখন মানুষের মাঝে কোনো বিবাদ থাকবে না। এই সুন্দর পৃথিবী হবে একটি পরিবারের মতো। 'মেলা' কবিতার মতো উদ্দীপকেও সবার মিলেমিশে থাকার দিকটি ফুটে উঠেছে গ্রামের ছেলেদের মাঝে। সেখানে কারও সঙ্গে কারও বিবাদ নেই। সবাই আপন, কেউ পর নয়। তাই বলা যায়, প্রশ্নোক্ত মন্তব্যটি যথার্থ।

Explanation:


Sub-Questions:

================================================================================
Question #22 (ID: 697377)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
অমিত সাহেব একটি পাঠাগার স্থাপনের জন্য দৃঢ় প্রতিজ্ঞ। কিন্তু তাঁর একার পক্ষে এত বিশাল কাজ সম্পাদন কোনোভাবেই সম্ভব হচ্ছে না। তিনি কারও সহযোগিতা নিতে সম্মত নন। পরে গ্রামের সকল শ্রেণির মানুষের সার্বিক সহযোগিতায় পাঠাগার প্রতিষ্ঠা করা সম্ভব হয়। এখন সবাই পাঠাগার থেকে বই সংগ্রহ করে প্রয়োজনীয় জ্ঞান আহরণ করতে পারছে।

Options:
ক. 'সাম্য' কবিতায় কোনটির মাধ্যমে জীবন মহীয়ান হয়?
খ. ‘সংগ্রামে আর সাহসে প্রজ্ঞা' দ্বারা কী বোঝানো হয়েছে?
গ. অমিত সাহেবের চরিত্রে 'সাম্য' কবিতার বৈসাদৃশ্যের দিকটি ব্যাখ্যা কর।
ঘ. “উদ্দীপকের মূলভাব যেন 'সাম্য' কবিতারই প্রতিরূপ”— বিশ্লেষণ কর।


Correct Answer: 

Solution:
কসাম্য' কবিতায় কর্মের মাধ্যমে জীবন মহীয়ান হয়।খসংগ্রামে আর সাহসে প্রজ্ঞা' কথাটি দ্বারা মানুষের গভীর জ্ঞানের কথা বোঝানো হয়েছে।অসীম সাহস ও সংগ্রামের মধ্য দিয়েই মানুষ এই পৃথিবীতে তার বিজয় ঘোষণা করেছে। সংগ্রাম করতে মানুষ তখনই সাহসী হয় যখন তার মধ্যে গভীর জ্ঞান অর্থাৎ প্রজ্ঞা জন্মে। তাই কবি বলেছেন সংগ্রামে আর সাহসে প্রজ্ঞার মধ্য দিয়ে এই পৃথিবী আলোকে দীপ্তিমান।গঅমিত সাহেবের চরিত্রে 'সাম্য' কবিতার বৈসাদৃশ্যের দিকটি হলো, একা বড় কাজ করার প্রচেষ্টা।মানুষ কখনই একা কোনো কাজ করতে পারে না। কোনো বড় কাজ করতে হলে মানুষকে অবশ্যই অন্যের সাহায্য-সহযোগিতা নিতে হয়।'সাম্য' কবিতায় কবি সুফিয়া কামাল বলেছেন কোনো বড় কাজ মানুষ একা করতে পারে না। শতেকের সাথে শতেক হস্তের মিলন হলেই মানুষের উন্নতি। কিন্তু উদ্দীপকের অমিত সাহেব একাই চেষ্টা করেন গ্রামে একটি পাঠাগার স্থাপন করার মতো বড় কাজ করতে যাতে তিনি সফল হতে পারছিলেন না। অমিত সাহেব 'সাম্য' কবিতায় প্রকাশিত বক্তব্যের ঠিক উল্টো কাজটি করেছেন। তাই বলা যায়, অমিত সাহেবের চরিত্রে 'সাম্য' কবিতার বৈসাদৃশ্যের দিকটি হলো একা বড় কাজ করার প্রচেষ্টা।ঘ“উদ্দীপকের মূলভাব যেন 'সাম্য' কবিতারই প্রতিরূপ”— মন্তব্যটি সত্য।পৃথিবীতে মানুষ যেমন একা একা বাস করতে পারে না, তেমনি কোনো বড় কাজ করাও কোনো মানুষের একার পক্ষে সম্ভব নয়। মানুষকে সবার সাথে মিলেমিশে কাজ করতে হয়।'সাম্য' কবিতায় বলা হয়েছে কোনো বড় কাজ মানুষ একা করতে পারে না। এজন্য দরকার হয় মানুষের মিলিত অংশগ্রহণ। সকলকে নিয়ে কাজ করার মাধ্যমে পৃথিবীর বহু দেশ উন্নত হয়েছে। পৃথিবীর অনেক মহৎ কাজের পেছনে ছিল মানুষের সম্মিলিত প্রচেষ্টা।অন্যদিকে উদ্দীপকে দেখা যায় অমিত সাহেব একা একটি পাঠাগার স্থাপন করতে চান গ্রামে। কিন্তু তার একার পক্ষে কাজটি করা সম্ভব হয় না। যখন গ্রামের সকল মানুষ তাকে সার্বিক সহযোগিতা করে তখন পাঠাগার স্থাপন সম্ভব হয়।‘সাম্য' কবিতায় সম্মিলিত প্রচেষ্টার মাধ্যমে সফলতা লাভের কথা বলা হয়েছে। উদ্দীপকের গ্রামবাসী সম্মিলিত প্রচেষ্টার মাধ্যমেই পাঠাগারটি স্থাপন করে। 'সাম্য' কবিতায় যে ভাবের প্রকাশ ঘটেছে তা উদ্দীপকেও প্রতিফলিত হয়। তাই বলা যায়, প্রশ্নোক্ত মন্তব্যটি সত্য।

Explanation:


Sub-Questions:

================================================================================
Question #23 (ID: 697382)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
পেঁচা বলেন 'সবুর' থামো ঝগড়া এখন ছাড়ো

বিভেদ-নীতির বিষম পন্থা বিপদ বাড়ায় আরো।

একজোট ঠিক আমরা যদি দাঁড়াই সবে রুখে,

সাধ্য কি কেউ আমাদের তিরটি ছোঁড়ে বুকে।

Options:
ক. মানুষ দলে দলে কী উড়িয়ে চলেছে?
খ. কর্মে মহীয়ান কে? ব্যাখ্যা কর।
গ. উদ্দীপকের সঙ্গে 'সাম্য' কবিতার মিল তুলে ধর।
ঘ. “উদ্দীপকের পেঁচার বক্তব্য 'সাম্য' কবিতার মূলভাবকে ধারণ করে”— মন্তব্যটি বিশ্লেষণ কর।


Correct Answer: 

Solution:
কমানুষ দলে দলে বিজয় কেতন উড়িয়ে চলেছে।খকর্মে মহীয়ান মানুষ।মানবজীবন ক্ষণস্থায়ী। কিন্তু এই ক্ষণস্থায়ী জীবনে মানুষ প্রতিদিন ছুটে চলেছে নিজের কাজে। নিজেকে সবার সামনে মেলে ধরতে সে দৃঢ়প্রতিজ্ঞ। মানুষের এই কর্মযজ্ঞ মানুষকে মহীয়ান করে তোলে। কারণ মানুষ চিরকাল বেঁচে থাকে না। কিন্তু যে সারা জীবন কঠোর পরিশ্রম করে, ভালো কোনো কাজ করে, তাকে সবাই মনে রাখে। আর মহৎ কাজের মধ্য দিয়ে এভাবেই মানুষের জীবন স্মরণীয় হয়ে থাকে। এ কারণেই বলা হয়েছে মানুষ কর্মে মহীয়ান।গউদ্দীপকের সঙ্গে 'সাম্য' কবিতার সাম্য ও সম্প্রীতির আহ্বানের মিল রয়েছে।সবার সম্মিলিত প্রচেষ্টা ও মিলবন্ধনের মধ্য দিয়ে পৃথিবীতে মঙ্গলের বার্তা বয়ে আসে। যে সমাজে মানুষে মানুষে সৌহার্দ ও সম্প্রীতি বজায় থাকে, সেই সমাজে কখনো মানুষের মাঝে বিশৃঙ্খলা দেখা যায় না। কিন্তু যে সমাজে মানুষের মাঝে সৌহার্দ্য-সম্প্রীতি থাকে না, সেই সমাজে সর্বদা বিশৃঙ্খলা বিরাজ করে।উদ্দীপকে একতা ও সাম্যের গুরুত্ব তুলে ধরা হয়েছে। উদ্দীপকে বলা হয়েছে, আলাদা নিয়ম এবং একেকজনের একেক নিয়মনীতি সমাজে বিশৃঙ্খলা বাড়িয়ে দেয়। সে ক্ষেত্রে সবাই একসঙ্গে মিলেমিশে থাকলে, বিপদকে রুখে দাঁড়ালে কারওই সাধ্য নেই কোনো রকমের ক্ষতি করার। নিজেদের ভালোর জন্য হলেও সবাই একতাবদ্ধ হয়ে বিপদের মোকাবিলা করা উচিত। 'সাম্য' কবিতায়ও সাম্য ও সম্প্রীতির গুরুত্ব সম্পর্কে বলা হয়েছে। পৃথিবীর যে দেশগুলোতে মানুষ একতাবদ্ধ হয়ে কাজ করেছে, তাদের কোনো ক্ষতি হয়নি, বরং তারাই এগিয়ে গেছে। এমনকি অনেক মহৎ কাজের পেছনে সম্মিলিত প্রচেষ্টা অনেক বড় ভূমিকা রেখেছে। তাই বলা যায়, উদ্দীপকের সঙ্গে 'সাম্য' কবিতার সাম্য ও সম্প্রীতির আহ্বানের মিল রয়েছে।ঘ“উদ্দীপকের পেঁচার বক্তব্য 'সাম্য' কবিতার মূলভাবকে ধারণ করে”— মন্তব্যটি যথার্থ।পৃথিবীতে সাম্য-সম্প্রীতির বন্ধন আছে বলেই মানুষ এখনও বেঁচে আছে। সাম্য-সম্প্রীতি ও সৌহার্দ না থাকলে মানুষ অসহায় হয়ে পড়ত। তবে এই সৌহার্দ ও সম্প্রীতি সবসময় বজায় রেখে একতাবদ্ধ হয়ে কাজ করলে পৃথিবী আরও সুন্দর হয়ে উঠবে। কোনো রকমের জটিলতা বা অশান্তি থাকবে না।উদ্দীপকে পেঁচা সবাইকে একতাবদ্ধ থাকার আহ্বান করেছে। মূলত পেঁচার বক্তব্যের মাধ্যমে রূপকভাবে সাম্য ও একতাবদ্ধ হয়ে কাজ করার গুরুত্বের কথা প্রকাশ পেয়েছে। বিভিন্ন জনের বিভিন্ন মতামত ও নীতি আরও বেশি বিশৃঙ্খল অবস্থার সৃষ্টি করে। সেজন্য সবাই যদি এক হয়ে বিপদের মোকাবিলা করে, সমস্যার বিরুদ্ধে রুখে দাঁড়ায় তা হলে সমস্যা সমাধান অনেক সহজ হয়ে যায়। শুধু তাই নয়, কেউ কোনো ক্ষতি করার সুযোগও পায় না।'সাম্য' কবিতায়ও মানুষের মহৎ কাজের কথা বলা হয়েছে। সেক্ষেত্রে সম্মিলিত চেষ্টা ও একতাবদ্ধ হয়ে কাজ করার বিষয়টিতে প্রাধান্য দেওয়া হয়েছে। কারণ যুগে যুগে মহৎ বা বড় কোনো কাজের পেছনে সম্মিলিত চেষ্টার গুরুত্ব রয়েছে। এমনকি যেসব দেশের মানুষ সম্মিলিত হয়ে কাজ করেছে সেসব দেশ আর পিছিয়ে নেই। কবিতায় সাম্য ও একতাবদ্ধ হওয়ার বিষয়টিই মূলত প্রকাশ পেয়েছে। উদ্দীপকে পেঁচার বক্তব্যে সাম্য ও সম্প্রীতির দিকটি ফুটে উঠেছে। 'সাম্য' কবিতায়ও একতাবদ্ধ হয়ে সাম্য ও সম্প্রীতির মধ্য দিয়ে কাজ করার কথা বলা হয়েছে। তাই বলা যায়, উদ্দীপকের পেঁচার বক্তব্য 'সাম্য' কবিতার মূলভাবকে ধারণ করে।

Explanation:


Sub-Questions:

================================================================================
Question #24 (ID: 697385)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
তবে তুমি বুঝি বাঙালি জাতির বীজমন্ত্রটি শোন নাই-

'সবার উপরে মানুষ সত্য, তাহার উপরে নাই । '

একসাথে আছি, একসাথে বাঁচি, আজও একসাথে থাকবই-

সব বিভেদের রেখা মুছে দিয়ে সাম্যের ছবি আঁকবই।

Options:
ক. 'কেতন' শব্দের অর্থ কী?
খ. পৃথিবীর অনেক দেশ কীভাবে উন্নত হয়েছে? বুঝিয়ে লেখ।
গ. উদ্দীপকের সঙ্গে 'সাম্য' কবিতার কোন দিকটির মিল রয়েছে?
ঘ. “উদ্দীপকটি 'সাম্য' কবিতার মূলভাবকে ধারণ করে।”– তোমার মন্তব্য দাও।


Correct Answer: 

Solution:
ককেতন' শব্দের অর্থ পতাকা।খসম্মিলিত কাজের মাধ্যমে পৃথিবীর অনেক দেশ উন্নত হয়েছে।বড় কাজগুলোর জন্য সবার সম্মিলিত প্রচেষ্টার প্রয়োজন হয়। কারণ একার পক্ষে তা অনেক কষ্টসাধ্য বিষয়। এ জন্যই সব ভেদাভেদ ভুলে সবাইকে একসঙ্গে কাজ করতে হবে। কারণ পৃথিবীর অনেক মহৎ কাজের পেছনেই ছিল সবার সম্মিলিত প্রচেষ্টা। এভাবেই পৃথিবীর অনেক দেশ উন্নত হয়েছে।গউদ্দীপকের সঙ্গে 'সাম্য' কবিতার সৌহার্দ ও সম্প্রীতির বিষয়টির মিল রয়েছে।পৃথিবীতে সাম্য ও সম্প্রীতিই পারে শান্তিপূর্ণ পরিবেশ গড়ে তুলতে। মানুষের মাঝে যদি সম্প্রীতির বন্ধন দৃঢ় হয়, তবেই এ পৃথিবী সবার জন্য শান্তির বাসভূমিতে পরিণত হবে।উদ্দীপকে বাঙালি জাতির সাম্য ও ঐক্যের দিকটি প্রতিফলিত হয়েছে। বাঙালি জাতির মাঝে নেই কোনো জাতি-বর্ণ ভেদাভেদ। বাঙালি জাতি সব বিভেদ ভুলে গিয়ে একসঙ্গে বাঁচার প্রেরণায় ঐক্যবদ্ধ। 'সাম্য' কবিতায়ও সবাই মিলেমিশে একসঙ্গে হওয়ার এবং সামনে এগিয়ে যাওয়ার কথা বলা হয়েছে। সবাই মিলেমিশে একসঙ্গে হয়ে কাজ করলে, দলবদ্ধ হয়ে থাকলে, ভেদাভেদ দূরে রাখলে সমাজটা আরও সুন্দর হয়ে ওঠে। উদ্দীপক ও 'সাম্য' কবিতায় এই সৌহার্দ ও সম্প্রীতির কথাই বলা হয়েছে।ঘ“উদ্দীপকটি 'সাম্য' কবিতার মূলভাবকে ধারণ করে।”– মন্তব্যটি যথার্থ।মানুষে মানুষে ভেদাভেদ সমাজকে কলুষিত করে। অনেকে স্বার্থের জন্য সমাজকে ভাগ করে ফেলে। যার ফলে সমাজে দেখা দেয় নানা রকমের বিশৃঙ্খলা। তাই সামাজিক বন্ধন অটুট রেখে সামনে এগিয়ে যাওয়াই উত্তম পথ।উদ্দীপকে বাঙালির সাম্যের দিকটি তুলে ধরা হয়েছে। বাঙালি সবসময় জাতিভেদ ভুলে একসঙ্গে বাঁচার চেষ্টা করে আসছে। এমনকি সব বাধাবিপত্তি উপেক্ষা করে সাম্যের ছবি আঁকার কথা বলা হয়েছে। 'সাম্য' কবিতায়ও বলা হয়েছে সবার মিলিত অংশগ্রহণের কথা। সবাই মিলেমিশে এক হয়ে থাকলে সমাজে যেকোনো কাজ করা অত্যন্ত সহজ হয়ে যায়। সম্মিলিত সাধনা ও প্রচেষ্টা মানুষকে অসাধ্য সাধন করতে সাহায্য করে।উদ্দীপকে বাঙালির সাম্য ও ঐক্যের কথা বলা হয়েছে। 'সাম্য' কবিতায়ও সবার ঐক্য ও সম্প্রীতির দিকটিকে প্রতিফলিত করা হয়েছে। তাই বলা যায়, উদ্দীপকটি 'সাম্য' কবিতার মূলভাবকে ধারণ করে।

Explanation:


Sub-Questions:

================================================================================
Question #25 (ID: 697388)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
নাহি চায় রাজ্যপদ নাহি চায় ধন ।

স্বর্গের সমান দেখে বন উপবন ॥

পৃথিবীর সমুদয় নিজ পরিজন

সন্তোষের সিংহাসনে বাস করে মন

আত্মার সহিত সব সমতুল্য গণে ।

মাতাপিতা জ্ঞাতি ভাই ভেদ নাহি মনে ॥

সকলে সমান মিত্র, শত্রু নাহি যার ।

মানুষ তারেই বলি মানুষ কে আর?

Options:
ক. 'সাম্য' কবিতাটি কোন কবিতার অংশবিশেষ?
খ. “সংগ্রামে আর সাহসে প্রজ্ঞা/আলোকে দীপ্তিমান।” চরণদ্বয়ের মাধ্যমে কবি কী বোঝাতে চেয়েছেন? ব্যাখ্যা কর।
গ. উদ্দীপকের সঙ্গে 'সাম্য' কবিতার কোন দিক দিয়ে সাদৃশ্য রয়েছে?
ঘ. “উদ্দীপকের ভাবার্থে 'সাম্য' কবিতার মূলভাবের প্রকাশ ঘটেছে।”– মন্তব্যটি তুমি সমর্থন কর কি? তোমার মতের পক্ষে যুক্তি দাও।


Correct Answer: 

Solution:
কসাম্য' কবিতাটি 'মিলিত সেবা ও সাম্য প্রীতিতে' কবিতার অংশবিশেষ।খ“সংগ্রামে আর সাহসে প্রজ্ঞা/আলোকে দীপ্তিমান।” চরণদ্বয়ের মাধ্যমে কবি সাহস, জ্ঞান ও সংগ্রামের মাধ্যমে পৃথিবীতে বিজয় লাভের দিকটি বোঝাতে চেয়েছেন।পৃথিবীতে মহৎ কাজগুলোর সফলতার পেছনে ছিল মানুষের সম্মিলিত প্রচেষ্টা। কোনো সংগ্রামেই জয়লাভ করা একার পক্ষে সম্ভব হয় না। সাহসের পাশাপাশি প্রয়োজন হয় সবার মিলিত অংশগ্রহণ। তবেই বিজয়ের দীপ্তিমান আলোকে হেসে উঠবে পৃথিবী। ভেদাভেদ ভুলে সম্প্রীতি ও সৌহার্দ্যের পরিবেশ সৃষ্টি হলেই মানুষ পৃথিবীতে বিজয় প্রতিষ্ঠা করতে পারে।গসাম্য ও ভ্রাতৃত্ব চিন্তার দিক দিয়ে উদ্দীপকের সঙ্গে 'সাম্য' কবিতার সাদৃশ্য রয়েছে।সব ভেদাভেদ ভুলে সাম্যের মধ্য দিয়েই সফলতা আসে। কাজে সফলতার জন্য ভ্রাতৃত্ব, একতা ও সাম্যের বন্ধন একান্ত প্রয়োজন। তাই মহৎ উদ্দেশ্য সামনে রেখে সবাইকে একসঙ্গে কাজ করতে হয়।উদ্দীপকে মানুষে মানুষে ভেদাভেদ ভুলে সাম্যের দিকটি বর্ণিত হয়েছে। সবাই মিলে সাম্যবাদী দৃষ্টিভঙ্গির মাধ্যমেই পৃথিবীতে মহৎ কাজগুলো সম্পন্ন করা যায়। মনুষ্যত্বের দিকটিকে প্রাধান্য দিয়ে পৃথিবীতে সফলতার দিকটি প্রতিষ্ঠা পেয়েছে। 'সাম্য' কবিতায়ও সবাইকে একসঙ্গে মিলেমিশে কাজ করার কথা বলা হয়েছে। সাম্যের মধ্য দিয়েই পৃথিবীর মহৎ কাজগুলো সফল হয়েছে। আলোচ্য কবিতায়ও ধর্ম, বর্ণ, গোত্র, শ্রেণিভেদ ভুলে সাম্যের দিকটি প্রতিফলিত হয়েছে। আর উদ্দীপকেও এই দিকটি প্রকাশ পেয়েছে বলে উভয়ের মধ্যে সাদৃশ্য রয়েছে।ঘহ্যাঁ, উদ্দীপকের ভাবার্থে 'সাম্য' কবিতার মূলভাবের প্রকাশ ঘটেছে।পৃথিবীতে সম্প্রীতি ও সৌহার্দ্যপূর্ণ পরিবেশ সৃষ্টির জন্য সাম্য প্রতিষ্ঠা করতে হবে। প্রচলিত শ্রেণিভেদ ভুলে গিয়ে সবার একসঙ্গে কাজের মধ্য দিয়েই সফলতা আসে। কারণ সম্মিলিত প্রচেষ্টা কখনো ব্যর্থ হয় না।'সাম্য' কবিতায় কবি সুফিয়া কামাল সাম্য ও ভ্রাতৃত্বের গুরুত্বের কথা তুলে ধরেছেন। কারণ পৃথিবীতে বড় কাজ সম্পন্ন করতে সবার সম্মিলিত প্রচেষ্টা একান্ত প্রয়োজন। সবাইকে একসঙ্গে নিয়ে কাজ করেই পৃথিবীতে বহু দেশ উন্নত হয়েছে। ভেদাভেদ ভুলে সবাই একসঙ্গে কাজ করার মাধ্যমেই মহৎ কাজে সফলতা আসে। সম্মিলিত সাধনা ও কাজের মধ্য দিয়েই পৃথিবীকে স্বর্গসম করা সম্ভব। উদ্দীপকেও সাম্যবাদী দৃষ্টিভঙ্গি প্রতিফলিত হয়েছে। সব ভেদাভেদ ভুলে একসঙ্গে কাজ করার বিষয়টি উদ্দীপকে রয়েছে। কারণ আত্মার দিক থেকে সবাই সমান। সেখানে কোনো ভেদাভেদ থাকে না।উদ্দীপকের ভাবার্থে মানুষে মানুষে ভেদাভেদ ভুলে সাম্যের দিকটি প্রতিফলিত হয়েছে। 'সাম্য' কবিতার মূলভাবেও ভেদাভেদ ভুলে একসঙ্গে কাজ করার কথা বর্ণিত হয়েছে। সেই দৃষ্টিকোণ থেকে আমরা বলতে পারি, উদ্দীপকের ভাবার্থে 'সাম্য' কবিতার মূলভাবের প্রকাশ ঘটেছে।

Explanation:


Sub-Questions:

================================================================================
Question #26 (ID: 697390)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
চিন্ময় মাঠে গিয়ে দেখে কেউ জমিতে নিড়ানি দিচ্ছে। কেউ আল বেঁধে দিচ্ছে। কেউ চারাগুলোতে পানি দিচ্ছে। চিন্ময় তার পিতাকে জিজ্ঞাসা করে, বাবা, এ কাজ তো একজনই করতে পারে। উত্তরে চিন্ময়ের পিতা বলেন, মানুষ মিলিতভাবে কাজ করলে বেশি কাজ করা যায়, ফলে উন্নতিও হয়ে বেশি।

Options:
ক. কবি সুফিয়া কামাল কিসের বিপক্ষে সবসময় সোচ্চার ছিলেন?
খ. মানুষ কীভাবে পৃথিবীতে তার বিজয় ঘোষণা করেছে?
গ. উদ্দীপকের চিন্ময়ের পিতার চেতনার সাথে 'সাম্য' কবিতার কার চেতনার মিল রয়েছে?
ঘ. উদ্দীপকের চিন্ময়ের পিতার মতো মানুষরাই বিজয় কেতন উড়ায়ে চলে— মন্তব্যটি সত্য।


Correct Answer: 

Solution:
ককবি সুফিয়া কামাল সাম্প্রদায়িকতা ও মৌলবাদের বিপক্ষে সবসময় সোচ্চার ছিলেন।খমানুষ একত্রিত হয়ে কাজের মাধ্যমে পৃথিবীতে তার বিজয় ঘোষণা করেছে।মানব জীবন লাভ করা সহজ, কিন্তু জীবনকে সুমহান করা কঠিন। এ কারণে কবি জীবনকে বলছেন শ্রেষ্ঠ আবার কঠোর। আর কর্মের মধ্য দিয়েই তার শ্রেষ্ঠত্ব প্রকাশ পায়। মানুষ যদি তার সাহস ও প্রজ্ঞা দিয়ে কাজ করে তবেই সে তার কাজে সফল হতে পারে। কাজের মধ্য দিয়েই মানুষ পৃথিবীতে তার বিজয় ঘোষণা করেছে যুগ যুগ ধরে।গউদ্দীপকের চিন্ময়ের পিতার চেতনার সাথে 'সাম্য' কবিতার কবির চেতনার মিল রয়েছে।সাম্য আছে বলেই পৃথিবী টিকে আছে। পৃথিবীতে এমন কিছু কাজ রয়েছে যা মানুষের একার পক্ষে করা সম্ভব নয়, মানুষকে সেসব কাজ মিলেমিশে করতে হয়।উদ্দীপকের চিন্ময়ের পিতার চেতনায় প্রকাশ পেয়েছে সাম্য ও ভ্রাতৃত্বের বৈশিষ্ট্য। তিনি চান মাঠে সকল কৃষক সমানভাবে কাজ করুক যাতে সম্মিলিত প্রচেষ্টায় অল্প সময়ে অনেক কাজ করা সম্ভব হয় এবং অধিক উন্নতি হয়। 'সাম্য' কবিতার কবির মতো তিনি শত হাতের সাথে শত হাতের মিলিত প্রচেষ্টায় বিশ্বাসী। 'সাম্য' কবিতায় কবির চেতনায়ও প্রকাশ পেয়েছে সব মানুষের একত্রে কাজ করার মধ্য দিয়ে সমুন্নত হওয়ার চিন্তা। একত্রে মিলেমিশে কাজ করার কথাই কবি 'সাম্য' কবিতায় বলতে চেয়েছেন যা উদ্দীপকের চিন্ময়ের পিতা বলেছেন। তাই আমরা বলতে পারি যে, উদ্দীপকের চিন্ময়ের পিতার সাথে 'সাম্য' কবিতার কবির চেতনার মিল রয়েছে।ঘউদ্দীপকের চিন্ময়ের পিতার মতো মানুষরাই বিজয় কেতন উড়ায়ে চলে — মন্তব্যটি সত্য।পৃথিবীতে সেই সব মানুষ সফল হয় যাদের কাজের প্রতি নিষ্ঠা থাকে। যারা সাম্যে বিশ্বাস করে এবং সম্মিলিতভাবে কোনো কাজের জন্য প্রচেষ্টা করে জয় তাদের নিশ্চিত হয়।'সাম্য' কবিতায় কবি সুফিয়া কামাল সাম্য ও ভ্রাতৃত্বের কথা বলেছেন। বলেছেন বড় কাজ করার জন্য দরকার হয় অনেক মানুষের মিলিত অংশগ্রহণ। বলেছেন অসীম সাহস, সম্মিলিত সাধনা ও সংগ্রামের মধ্য দিয়েই মানুষ পৃথিবীতে তার বিজয় ঘোষণা করে বিজয় কেতন ওড়াতে পারে। উদ্দীপকে আমরা দেখি চিম্ময়ের পিতা সাম্যে বিশ্বাসী। তিনি মনে করেন সবার সম্মিলিত প্রচেষ্টায় সফলতা আসে। তাই সকল কৃষককে সমানভাবে কাজ করতে দেন। উদ্দীপকের চিন্ময়ের পিতার চেতনা যে রকম, কবি পৃথিবীতে সে রকম সাম্যবাদী মনোভাবের মানুষ প্রত্যাশা করেন, যারা সম্মিলিতভাবে কাজ করার চেষ্টা করে এবং সফল হয়। তাই আমরা বলতে পারি যে, প্রশ্নোক্ত মন্তব্যটি সত্য।

Explanation:


Sub-Questions:

================================================================================
Question #27 (ID: 697394)
--------------------------------------------------------------------------------
Type: CQ | Book: বাংলা ১ম পত্র | Years:  | Boards:  | Tags: বোর্ড বই
--------------------------------------------------------------------------------
Question:
কার্যক্ষেত্র ওই প্রশস্ত পড়িয়া সমর অঙ্গন সংসার এই যাও বীর বেশে করো গিয়ে রণ যে জিনিবে, সুখ লভিবে সেই

Options:
ক. 'সাম্য' কবিতায় দলে দলে চলে কারা?
খ. মানবজীবন কীভাবে কর্মে মহীয়ান বুঝিয়ে লেখ ।
গ. উদ্দীপকে 'সাম্য' কবিতার কোন বিষয়টি ফুটে ওঠে?
ঘ. উদ্দীপকের বিষয়টি 'সাম্য' কবিতার খণ্ডাংশ— মন্তব্যটি আলোচনা কর।


Correct Answer: 

Solution:
কসাম্য' কবিতায় বিজয়ী মানুষ বিজয় কেতন উড়িয়ে দলে দলে চলে।খমানবজীবন কাজের মধ্য দিয়েই মহীয়ান হয়।এই পৃথিবীতে মানুষের যেমন জন্ম রয়েছে তেমনি রয়েছে মৃত্যু। মানবজীবন এ পৃথিবীতে নশ্বর। মৃত্যুর সাথে সাথেই তা শেষ হয়ে যায়। কিন্তু মানুষের কাজ অমর। মৃত্যু ঘটলেও মানবসমাজে মানুষের কাজ থেকে যায়। মৃত্যুর পরও মানুষের মহৎ কাজ মানুষকে পৃথিবীতে সুমহান করে রাখে। তাই কবি বলেছেন মানবজীবন কাজের মধ্য দিয়েই মহীয়ান।গউদ্দীপকে 'সাম্য' কবিতার অসীম সাহস, সংগ্রাম ও কাজের মধ্য দিয়ে বিজয়ী হওয়ার বিষয়টি ফুটে উঠেছে।এই পৃথিবীতে কোনো কাজ সহজ নয়। মানুষকে পৃথিবীতে বিজয়ী হওয়ার জন্য এই কঠিন কাজগুলো সম্পন্ন করতে হয়। কারণ মানবজীবন যেমন শ্রেষ্ঠ তেমনই কঠোর। 'সাম্য' কবিতায় বলা হয়েছে, মানবজীবন শ্রেষ্ঠ কিন্তু কঠোর। এই কঠোরতার বিরুদ্ধে লড়াই-সংগ্রাম করে ও কাজ করে তবেই মানুষ তার জীবনকে সুমহান করতে পারে। কবিতার এই চেতনা উদ্দীপকেও প্রকাশ পায়। উদ্দীপকের কবিতাংশে বলা হয়েছে যে, পৃথিবীতে কাজের ক্ষেত্র অনেক। সংসার যুদ্ধক্ষেত্রের মতো। সেখানে বীরের মতো গিয়ে সংগ্রাম করতে হবে, লড়াই করতে হবে। তবেই সুখ লাভ করা সম্ভব হবে। অর্থাৎ জীবন হবে উন্নত। তাই আমরা বলতে পারি যে, উদ্দীপকে 'সাম্য' কবিতার অসীম সাহস, সংগ্রাম ও কাজের মধ্য দিয়ে বিজয়ী হওয়ার বিষয়টি ফুটে উঠেছে।ঘউদ্দীপকের বিষয়টি 'সাম্য' কবিতার খণ্ডাংশ — মন্তব্যটি যথার্থ।মানবজীবন ক্ষণস্থায়ী। এ ক্ষণস্থায়ী জীবনে সুখ-দুঃখ হাসি-কান্না সব রয়েছে। পদে পদে জীবনকে কঠোরতার সম্মুখীন হতে হয়। কিন্তু এতে মানুষের হতাশ হওয়া চলবে না। সকলের সাথে মিলেমিশে কাজ করে এ অল্প সময়ের মধ্যেই নিজের শ্রেষ্ঠত্ব প্রমাণ করতে হবে। 'সাম্য' কবিতায় সাম্য ও ভ্রাতৃত্বের কথা বলা হয়েছে। বলা হয়েছে সম্মিলিত সাধনার মাধ্যমে নিজের জীবনকে ও দেশকে সমুন্নত করার কথা। কবি আরও বলেছেন সম্মিলিত প্রচেষ্টা পৃথিবীর বহু দেশকে উন্নতির পথে এগিয়ে নিয়ে গেছে। কবিতায় বলা হয়েছে কর্মের মহত্ত্বের কথাও। অন্যদিকে উদ্দীপকে কেবল সংসারে কর্মের যে গুরুত্ব সে কথাই প্রকাশ করে। সেখানে সাম্যের বা সম্মিলিত প্রচেষ্টার কোনো কথা প্রকাশ পায়নি। উদ্দীপকে 'সাম্য' কবিতার একটি বিষয়ের প্রকাশ ঘটেছে। মানবজীবনে কর্মের যে গুরুত্ব, উদ্দীপকে 'সাম্য' কবিতার এই বিষয়টিই শুধু প্রকাশ পেয়েছে। সেখানে সাম্য বা ভ্রাতৃত্বের কোনো কথা প্রকাশিত হয়নি। তাই আমরা বলতে পারি যে, প্রশ্নোক্ত মন্তব্যটি যথার্থ।

Explanation:


Sub-Questions:

