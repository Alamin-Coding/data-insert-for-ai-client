================================================================================
Question #1 (ID: 800009)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
প্রাচুর্য আর ধন-সম্পদ জাহিদ সাহেবকে অহংকারী করেনি, বরং তিনি খাঁটি মুমিন। মুমিন হওয়ার কারণে গ্রামের অন্যান্য লোকজন তাকে বিভিন্নভাবে কষ্ট দিত। তারপরও গ্রামে দুর্ভিক্ষ দেখা দিলে তিনি খাদ্য বিতরণ করে সবাইকে সাহায্য করেন। গ্রামে তুচ্ছ বিষয়কে কেন্দ্র করে মারামারি বেধে গেলে জাহিদ সাহেব স্থানীয় গণ্যমান্য লোকদের সহযোগিতায় বিষয়টি মীমাংসা করেন এবং গ্রামবাসীদেরকে লক্ষ করে বলেন, সমাজে আমরা সবাই ভাই ভাই হিসেবে শান্তিতে বসবাস করতে চাই। এজন্য সবার প্রতি ক্ষমা, ভালোবাসা ও দয়াশীল হতে হবে।

Options:
ক. হযরত ফাতিমা (রা.) কী উপাধিতে ভূষিত ছিলেন?
খ. হযরত ইউসুফ (আ.) তাঁর ভাইদের ক্ষমা করে দিয়েছিলেন কেন? ব্যাখ্যা কর।
গ. জাহিদ সাহেবের আচরণে তৃতীয় খলিফার যে চারিত্রিক বৈশিষ্ট্য ফুটে উঠেছে তা ব্যাখ্যা কর।
ঘ. জাহিদ সাহেবের সর্বশেষ উক্তিটি কোন খলিফার উক্তির সাথে সাদৃশাপর্ণ পাঠ্যপুস্তকের আলোকে বিশ্লেষণ কর।


Correct Answer: 

Solution:
কহযরত ফাতিমা (রা.) যাহরা ও বাতুল উপাধিতে ভূষিত ছিলেন।
খহযরত ইউসুফ (আ.) ছিলেন অত্যন্ত বিনয়ী ও উত্তম চরিত্র গুণে গুণান্বিত। মানবিক কারণেই তিনি তাঁর ভাইদের ক্ষমা করে দেন। মিসরে একবার ভয়াবহ দুর্ভিক্ষ দেখা দিলে অভাবের তাড়নায় তাঁর ভ্রাতারা তিনবার খাদ্যশস্য সংগ্রহের জন্য রাজদরবারে আসে। মানবিক কারণে হযরত ইউসুফ (আ.) প্রত্যেক বারই তাদেরকে যথেষ্ট পরিমাণ খাদ্যশস্য বরাদ্দ দেন। তখন ভ্রাতাগণ নিজেদের ভুল বুঝতে পেরে হযরত ইউসুফ (আ.)-এর নিকট ক্ষমা প্রার্থনা করে। তিনি এ বলে তাদের ক্ষমা করে দিলেন যে, &quot;আজ তোমাদের বিরুদ্ধে কোনো অভিযোগ নেই, আল্লাহ তোমাদের ক্ষমা করুন এবং তিনি শ্রেষ্ঠ দয়ালু।&quot; (সূরা ইউসুফ: ৯২)
গজাহিদ সাহেবের সাথে আমরা ইসলামের তৃতীয় খলিফা হযরত উসমান (রা.)-এর চারিত্রিক বৈশিষ্ট্যের মিল খুঁজে পাই।
হযরত উসমান (রা.) ইসলাম গ্রহণের পর সর্বদা ইসলাম প্রচারের কাজে আত্মনিয়োগ করেন। তিনি সর্বদা রাসুল (স.)-এর সাথে থাকতেন। এ কাজে তিনি তাঁর সম্পদ উদার হস্তে ব্যয় করেন। তিনি নিজ খরচে মসজিদে নববি সম্প্রসারণ করেন। মদিনায় দুর্ভিক্ষ দেখা দিলে দুস্থদের মাঝে খাদ্য বিতরণ করেন। তাবুক যুদ্ধে তিনি দশ হাজার দিনার (মুদ্রা) ও এক হাজার উষ্ট্র মুসলিম সেনাবাহিনীকে দান করেন। অনুরূপভাবে উদ্দীপকের জাহিদ সাহেব প্রাচুর্য আর ধনসম্পদের মালিক হলেও অহংকারী হননি। গ্রামে দুর্ভিক্ষ দেখা দিলে তিনি খাদ্য বিতরণ করে সবাইকে সাহায্য করেন। এর দ্বারা উভয়ের মাঝে দানশীলতার বৈশিষ্ট্যটির মিল খুঁজে পাই।
ঘজাহিদ সাহেবের সর্বশেষ উক্তিটি ইসলামের চতুর্থ খলিফা হযরত আলি (রা.)-এর উক্তির সাথে সাদৃশ্যপূর্ণ।
কেননা হযরত আলি (রা.) তাঁর খিলাফতকালে মিসরের গভর্নর মালিক আল-আশতারকে লিখিত এক প্রশাসনিক পত্রে উল্লেখ করেন, &quot;তুমি তোমার প্রজাদের জন্য তোমার অন্তকরণে ক্ষমা, ভালোবাসা ও দয়া প্রবিষ্ট কর। তাদেরকে সহজে শিকারযোগ্য মনে করে তাদের সম্মুখে পেটুক জন্তুর মতো হয়ো না। কেননা তারা দুই ধরনের; হয়তো তারা তোমার ধর্মীয় ভাই নয়তো তারা সৃষ্টিগতভাবে তোমার সমান।
তারা অসতর্কভাবে ভুল করতে পারে, তাদের অদক্ষতা থাকতে পারে, তাদের দ্বারা ইচ্ছাকৃতভাবে অথবা ভুলবশত (মন্দকাজ) সংঘটিত হতে পারে। সুতরাং তাদেরকে সেভাবেই ক্ষমা কর যেভাবে তুমি আল্লাহর কাছে তাঁর ক্ষমা প্রত্যাশা কর। কেননা, তুমি তাদের উপরে এবং যে তোমাকে নিযুক্ত করেছে সে তোমার উপরে, আর আল্লাহ তার উপরে যে তোমাকে নিযুক্ত করেছে।
তুমি তাদের (প্রজাদের) চাহিদাগুলো পূরণ করবে আল্লাহ তাই প্রত্যাশা করেন এবং তিনি তাদের দ্বারা তোমাকে পরীক্ষা করছেন।&quot;
অনুরূপভাবে জাহিদ সাহেবও গ্রামের মারামারির মিমাংসা করতে গিয়ে বলেন, &quot;সমাজে আমরা সবাই ভাই-ভাই হিসেবে বসবাস করতে চাই। এজন্য সবার প্রতি ক্ষমা, ভালোবাসা ও দয়াশীল হতে হবে।&quot;
সুতরাং দেখা যায়, হযরত আলি (রা.) ও জাহিদ সাহেব উভয়ে তার জনগণের জন্য ক্ষমা, ভালোবাসা ও দয়া প্রদর্শনের জন্য নির্দেশ দিয়েছেন। এজন্য জনাব জাহিদের উক্তি হযরত আলি (রা.)-এর উক্তির সাথে সাদৃশ্যপূর্ণ।


Explanation:


Sub-Questions:

================================================================================
Question #2 (ID: 800011)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
পাশাপাশি অবস্থিত দুই গ্রামের অধিবাসীদের মধ্যে একটি তুচ্ছ ঘটনাকে কেন্দ্র করে বিবাদের সৃষ্টি হয়। বিবাদের চরম পর্যায়ে পার্শ্ববর্তী গ্রামের সেলিম মিয়ার মধ্যস্থতায় উভয় গ্রামের কয়েকজন প্রতিনিধিকে নিয়ে আলাপ আলোচনার মাধ্যমে কয়েকটি শর্ত সাপেক্ষে একটি সমঝোতা চুক্তি করা হয়। এতে উভয় গ্রামের মানুষ নিশ্চিত সংঘর্ষ থেকে মুক্তি পায়। চুক্তি সম্পাদনের পর সেলিম মিয়া সবার উদ্দেশ্যে বলেন, মহানবি (স.)-এর জীবনী অনুসরণ

করেই আমরা শান্তি ও শৃঙ্খলা প্রতিষ্ঠা করতে পারি।

Options:
ক. হযরত ইসমাঈল (আ.)-এর উপাধি কী ছিল?
খ. মহানবি (স.) মদিনায় হিজরত করলেন কেন? ব্যাখ্যা কর।
গ. উদ্দীপকের সমঝোতা চুক্তিটি মহানবি (স.)-এর কোন চুক্তির সাথে সাদৃশ্যপূর্ণ? ব্যাখ্যা কর।
ঘ. সেলিম মিয়ার শেষ উক্তিটি পাঠ্যপুস্তকের আলোকে মূল্যায়ন কর।


Correct Answer: 

Solution:
কহযরত ইসমাঈল (আ.)-এর উপাধি ছিল 'ছাদেকুল ওয়াদ' অর্থাৎ অঙ্গীকার পালনকারী।
খনবুয়তের প্রথমদিকে মহানবি (স.) প্রকাশ্যে ইসলামের দাওয়াত দেওয়া শুরু করেন। তাঁর এ দাওয়াতে মক্কার কাফিরগণ ভীষণ ক্রুদ্ধ হলো এবং তাঁর ওপর নানারকম অত্যাচার-নির্যাতন চালাতে লাগল। অপরদিকে, মদিনাবাসীরা মহানবি (স.)-কে মদিনায় গমনের দাওয়াত দেন এবং তাঁকে সর্বাত্মক সহযোগিতার প্রতিশ্রুতি দেন। তাই মক্কার কাফিরদের সীমাহীন নির্যাতন এবং মদিনাবাসীদের আগ্রহ এবং সর্বোপরি আল্লাহ পাকের নির্দেশপ্রাপ্ত হয়ে মহানবি (স.) মক্কা থেকে মদিনায় হিজরত করেছিলেন।
গউদ্দীপকের সমঝোতা চুক্তিটি মহানবি (স.)-এর 'হুদায়বিয়ার সন্ধি' চুক্তির সাথে সাদৃশ্যপূর্ণ।
হিজরতের পর একসময় জন্মভূমিকে দেখার তীব্র আকাঙ্ক্ষা ও আল্লাহর ঘর যিয়ারত করার অদম্য ইচ্ছা হযরত মুহাম্মদ (স.)-এর মনে জাগ্রত হলো। অবশেষে ৬ষ্ঠ হিজরি মোতাবেক ৬২৮ খ্রিষ্টাব্দের যিলকদ মাসে তিনি মক্কা অভিমুখে রওয়ানা দিলেন। তাঁর সাথে ছিল ১৪০০ নিরস্ত্র সাহাবি। তাঁদের কোনো সামরিক উদ্দেশ্য ছিল না। মুসলমানদের আগমনের সংবাদ মক্কার কাফিররা শুনে খুব ভীতসন্ত্রস্ত হলো। তারা মুসলমানদের প্রতিরোধ করার জন্য সদলবলে অস্ত্রসহ - অগ্রসর হলো। এক পর্যায়ে মক্কার কাফিরদের সাথে মহানবি (স.)-এর সাথে যুদ্ধ অবশ্যম্ভাবী হয়ে উঠল। ঘটনার এক পর্যায়ে মুসলমান ও কাফিরদের মাঝে চুক্তি হলো। এ চুক্তি 'হুদায়বিয়ার সন্ধি' নামে পরিচিত। হুদায়বিয়ার সন্ধি চুক্তির ফলে মুসলমান ও কাফিরদের মধ্যে একটি অবশ্যম্ভাবী যুদ্ধের অবসান হয়। এ সন্ধি চুক্তিকে মুসলমানদের জন্য একটি প্রত্যক্ষ বিজয় হিসেবে অভিহিত করা হয়েছে।
ঘউদ্দীপকে উল্লিখিত সেলিম মিয়ার শেষ উক্তিটি ছিল, &quot;মহানবি (স.)-এর জীবনী অনুসরণ করেই আমরা শান্তি ও শৃঙ্খলা প্রতিষ্ঠা করতে পারি।&quot; - উক্তিটি অত্যন্ত মূল্যবান, যুক্তিসঙ্গত ও যথার্থ বলে আমি মনে করি।
মহানবি (স.) ছিলেন অত্যন্ত মহৎ, দয়ালু, মানবপ্রেম ও পরমতসহিষ্ণু গুণের অধিকারী। তিনি জাতি-ধর্ম-বর্ণ নির্বিশেষে সকল মানুষের সাথে সদ্ব্যবহার করতেন। আত্মীয়, অনাত্মীয়, পরিচিত-অপরিচিত সবাইকে তিনি ভালোবাসতেন, সবার প্রতি দয়া করতেন। হিজরতের পর হযরত মুহাম্মদ (স.) মদিনায় ধর্ম, বর্ণ ও গোত্রীয় বিভেদ নিরসন করে পারস্পরিক শান্তি-সম্প্রীতি ও শৃঙ্খলা প্রতিষ্ঠার মাধ্যমে একটি আদর্শ রাষ্ট্র প্রতিষ্ঠা করেন। তিনি রাষ্ট্রীয় কার্যক্রম সুষ্ঠুভাবে পরিচালনার জন্য কতকগুলো উদ্যোগ গ্রহণ করেন, যার মধ্যে মদিনা সনদ উল্লেখযোগ্য। এটি পৃথিবীর ইতিহাসে সর্বপ্রথম লিখিত সংবিধান। মদিনা সনদের ফলে মদিনার লোকজনের মাঝে সকল হিংসা-বিদ্বেষ ও কলহের অবসান হলো। তারা ঐক্যবদ্ধ হলো। ধর্ম, বর্ণ ও গোত্র নির্বিশেষে সকলের প্রাপ্য অধিকার প্রতিষ্ঠা হলো। মুসলিম ও অমুসলিমদের মাঝে এক উদার সম্প্রীতি স্থাপিত হলো। এছাড়া হুদায়বিয়ার সন্ধি ছিল মহানবি (স.)-এর দূরদর্শিতা, বিচক্ষণতা ও বুদ্ধিমত্তার এক অনন্য পদক্ষেপ। এ সন্ধির ফলে পরবর্তীতে বিনা বাধায় মক্কা বিজয়সহ মুসলমানদের অনেক অগ্রগতি হয়েছিল।
তাই আমি মনে করি, মদিনা সনদ ও হুদায়বিয়ার সন্ধি হতে শিক্ষা গ্রহণ ও মহানবি (স.)-এর জীবনী অনুসরণ করেই আমরা শান্তি ও শৃঙ্খলা প্রতিষ্ঠা করতে পারি।


Explanation:


Sub-Questions:

================================================================================
Question #3 (ID: 800012)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
রহিমা তার মায়ের কাছ থেকে কুরবানির ইতিহাস শুনল। কুরবানির ইতিহাস শুনে তার মনে ইসমাঈল (আ.) সম্পর্কে জানার কৌতূহল জাগল। মেয়ের আগ্রহ দেখে হাফিজা বেগম ইসমাঈল (আ.)-এর জন্ম পরিচয়, নির্বাসনকাল, নির্বাসনকালে যমযম কূপ সৃষ্টি, কাবাঘর নির্মাণে অংশগ্রহণ, উপাধি লাভ ইত্যাদি বিষয়ে আলোচনা করলেনরহিমা তার মায়ের কাছ থেকে কুরবানির ইতিহাস শুনল। কুরবানির ইতিহাস শুনে তার মনে ইসমাঈল (আ.) সম্পর্কে জানার কৌতূহল জাগল। মেয়ের আগ্রহ দেখে হাফিজা বেগম ইসমাঈল (আ.)-এর জন্ম পরিচয়, নির্বাসনকাল, নির্বাসনকালে যমযম কূপ সৃষ্টি, কাবাঘর নির্মাণে অংশগ্রহণ, উপাধি লাভ ইত্যাদি বিষয়ে আলোচনা করলেন।

Options:
ক. কাবাঘর নির্মাণ করেন কে?
খ. যমযম কূপ সৃষ্টি হয়েছিল কেন?
গ. ইসমাঈল (আ.)-এর জীবনাদর্শ থেকে রহিমা ব্যক্তি জীবনে কী আদর্শ ধারণ করবে? ব্যাখ্যা কর।
ঘ. হাফিজা বেগমের বর্ণনার আলোকে ইসমাঈল (আ.)-এর নির্বাসন জীবনের ফলাফল আলোচনা কর।


Correct Answer: 

Solution:
কহযরত ইব্রাহিম (আ.) আল্লাহর নির্দেশে কা'বাঘর নির্মাণ করেন।
খবিবি হাজিরার নির্বাসন জীবনে শিশুপুত্র ইসমাঈল (আ.) পানির তৃষ্ণায় হাত-পা ছোড়াছুড়ি করছিলেন। আর অন্যদিকে মা হাজিরা পানি খুঁজে বেড়াচ্ছিলেন। এমন সময় ইসমাঈল (আ.)-এর পায়ের আঘাতের স্থান থেকে আল্লাহর কুদরতে পানি প্রবাহিত হতে শুরু করে এবং মূলত এভাবেই যমযম কূপ সৃষ্টি হয়েছিল।
গরহিমা হযরত ইসমাঈল (আ.)-এর জীবনাদর্শ থেকে নিম্নোক্ত বিষয়গুলো আদর্শ হিসেবে নিজের জীবনে ধারণ করবে-
১. আল্লাহর প্রতি অগাধ বিশ্বাস এবং তাঁর নির্দেশ পালনে ঐকান্তিক ইচ্ছা হযরত ইসমাঈল (আ.)-কে কুরবানি হওয়ার মতো কঠিন আত্মত্যাগে উদ্বুদ্ধ করেছিল। অতএব, রহিমা আল্লাহর প্রতি অগাধ বিশ্বাস রাখবে ও তাঁর নির্দেশ মেনে চলবে।
২. পিতা ইবরাহিম (আ.)-এর প্রতি গভীর শ্রদ্ধার কারণে হযরত ইসমাঈল (আ.) তাঁর প্রতি আল্লাহর নির্দেশ পালনে সর্বাত্মক সহযোগিতা করেছিলেন। অতএব রহিমা পিতামাতার প্রতি শ্রদ্ধাশীল হবে।
৩. নিজে কুরবানি হওয়ার ক্ষেত্রে হযরত ইসমাঈল (আ.) যে কঠিন ধৈর্যের পরিচয় দিয়েছিলেন, তা রহিমাসহ প্রত্যেক মুসলমানের জীবনে এক উত্তম আদর্শ ও অনুকরণীয় দৃষ্টান্ত হয়ে থাকবে।
৪. আল্লাহর নির্দেশ পালনের জন্য নিজের জীবন উৎসর্গ করার মাধ্যমে হযরত ইসমাঈল (আ.) ত্যাগের যে অতুলনীয় দৃষ্টান্ত স্থাপন করে গেছেন তা রহিমাসহ সকল মুসলমান তাদের জীবনে উত্তম আদর্শ হিসেবে গ্রহণ করতে পারে।
ঘহাফিজা বেগমের বর্ণনার আলোকে ইসমাঈল (আ.)-এর নির্বাসন জীবনের ফলাফল নিচে আলোচনা করা হলো-
আল্লাহর নির্দেশে হযরত ইবরাহিম (আ.) শিশুপুত্র ইসমাইল ও স্ত্রী বিবি হাজিরাকে জনমানবহীন মক্কা উপত্যকায় নির্বাসন দেন। তাঁদের খাবার হিসেবে রেখে যান শুধু কিছু খেজুর আর এক মশক পানি। হযরত ইবরাহিম (আ.) শিশুপুত্র ইসমাইল ও বিবি হাজিরার জন্য যে সামান্য খেজুর ও এক মশক পানি রেখে গিয়েছিলেন, অল্প কয়েকদিনের মধ্যেই তা ফুরিয়ে গেল। বিবি হাজিরা ও শিশু ইসমাইল ক্ষুধার তৃষ্ণায় কাতর হয়ে পড়লেন। পানি পিপাসায় শিশুপুত্র ইসমাঈলের প্রাণ ওষ্ঠাগত। তা দেখে মা হাজিরা পানির জন্য সাফা ও মারওয়া পাহাড়ে পাগলের ন্যায় ছুটাছুটি করতে লাগলেন। এদিকে ইসমাইল তৃষ্ণায় হাত-পা ছুড়াছুড়ি করছিলেন, হঠাৎ করেই পায়ের কাছ থেকে পানি উঠতে লাগল। মা হাজিরা তা দেখে মুগ্ধ হলেন এবং ইসমাইলকে পানি পান করিয়ে জীবন রক্ষা করলেন। শোকরিয়া জানালেন আল্লাহর নিকট। অলৌকিকভাবে পানি ওঠার স্থানে একটি কূপ সৃষ্টি হয়ে গেল, যার নাম যমযম কূপ। পানি প্রাপ্তির কারণে আস্তে আস্তে সেখানে বিভিন্ন দিক থেকে মানুষ আসতে লাগল। চারপাশে জনবসতি গড়ে উঠল। আর এভাবেই সেখানে জনমানবহীন উপত্যকা থেকে ঐতিহাসিক মক্কা নগরীর পত্তন ঘটল।


Explanation:


Sub-Questions:

================================================================================
Question #4 (ID: 800013)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জিলহাজ্জ মাসের চাঁদ উঠেছে। তাহমিনা বলল, আব্বু কুরবানির ঈদ কখন হবে? বাবা বললেন, আর দশ দিন পর, জিলহজ্জ মাসের দশ তারিখ। তাহমিনা বলল, কোন সময় থেকে। পশু কুরবানি করা শুরু হয়েছে? বাবা বললেন, হযরত ইবরাহিম। (আ.) শিশুপুত্র ইসমাঈল (আ.)-কে কুরবানি দিতে গিয়ে আল্লাহর মহিমার অলৌকিকভাবে একটি দুম্বা কুরবানি হয়ে যায়। তখন থেকে পশু কুরবানি শুরু।

Options:
ক. হযরত ইবরাহিম (আ.) কেন পুত্র ইসমাইলকে কুরবানি দেন?
খ. হযরত ইবরাহিম (আ.) কেন পুত্র ইসমাইল (আ.) কে কুরবানি দেন।&nbsp;
গ. হযরত ইসমাঈল (আ.)-এর কুরবানি সম্পর্কিত ঘটনা থেকে আমরা কী শিক্ষা নিতে পারি- ব্যাখ্যা কর।
ঘ. পিতার প্রস্তাবে ইসমাঈল (আ.)-এর ধৈর্যের যে পরিচয় পাওয়া যায় তা বুঝিয়ে লেখ।


Correct Answer: 

Solution:
কহযরত ইসমাঈল (আ.) আল্লাহর একজন নবি ছিলেন। তাঁর পিতা ছিলেন বিশিষ্ট নবি হযরত ইবরাহিম (আ.)। তাঁর মাতার নাম বিবি হাজেরা।
খহযরত ইসমাঈল (আ.)-এর বয়স যখন তেরো বছর, 'তখন একদিন হযরত ইবরাহিম (আ.) স্বপ্নে দেখেন যে, আল্লাহ পাক তাঁকে - নির্দেশ দিচ্ছেন যে, তিনি যেন তাঁর সবচেয়ে প্রিয় বস্তু আল্লাহর রাস্তায়-কুরবানি দেয়। আল্লাহর এ নির্দেশপ্রাপ্ত হয়ে হযরত ইবরাহিম (আ.) তাঁর সবচেয়ে প্রিয় পুত্র হযরত ইসমাঈল (আ.)-কে কুরবানি দেওয়ার সিদ্ধান্ত নেন এবং যাবতীয় প্রস্তুতি সম্পন্ন করেন।
গমানবজীবনে কুরবানির শিক্ষা অপরিসীম।
'কুরবান' শব্দের অর্থ উৎসর্গ করা। অর্থাৎ আল্লাহর সন্তুষ্টি অর্জনের জন্য মানুষ কতটুকু ত্যাগ স্বীকার করতে প্রস্তুত, কুরবানি আমাদেরকে তাই শিক্ষা দেয়। শুধুমাত্র একটি পশু যবেহ করার নামই কুরবানি নয়। এটি কুরবানির বাহ্যিক রূপ মাত্র। কুরবানির আসল উদ্দেশ্য হলো আল্লাহর সন্তুষ্টি অর্জনের জন্য যেকোনো প্রকার ত্যাগ স্বীকার করতে প্রস্তুত থাকা। এ পৃথিবী ভোগের জন্য নয়। বরং আল্লাহর নির্দেশ পালনের মাধ্যমে আল্লাহর সন্তুষ্টি অর্জনই মানুষকে এ পৃথিবীতে প্রেরণের মূল উদ্দেশ্য। আর আল্লাহর সন্তুষ্টি অর্জনের জন্য মানুষকে আল্লাহর ইবাদতের সাথে সাথে যেকোনো প্রকার দুঃখকষ্ট এবং ত্যাগ স্বীকার করতে প্রস্তুত থাকতে হবে। হযরত ইবরাহিম (আ.) স্বীয় পুত্র ইসমাইলকে কুরবানির মাধ্যমে মুসলিম জাতির জন্য ত্যাগের এক মহান দৃষ্টান্ত স্থাপন করে গেছেন। তাঁর এ দৃষ্টান্তের মধ্যেই মানবজীবনে কুরবানির মহান শিক্ষা নিহিত রয়েছে।
ঘপিতার প্রস্তাবে হযরত ইসমাঈল (আ.) যে ধৈর্যের পরিচয় দিয়েছিলেন, মানব ইতিহাসের এর দ্বিতীয় কোনো নজির নেই। কেননা হযরত ইবরাহিম (আ.) যখন পুত্র ইসমাঈল (আ.)-কে তাঁর স্বপ্নের কথা জানালেন তখন ইসমাঈলের বয়স ছিল তেরো বছর। এ বয়সে কুরবানি হওয়ার কষ্ট, যন্ত্রণা সম্পর্কে তাঁর জ্ঞানের কোনো অভাব ছিল না। তা সত্ত্বেও তিনি পিতার প্রস্তাবে বিন্দুমাত্র দ্বিমত করেননি। এর চেয়ে ধৈর্যের পরিচয় আর কি হতে পারে। এ প্রসঙ্গে কুরআন পাকে আল্লাহ পাক বলেন, &quot;সে (ইসমাইল) বলল, হে আমার পিতা। আপনাকে যে নির্দেশ দেওয়া হয়েছে তা সম্পন্ন করুন। ইনশাআল্লাহ আমাকে ধৈর্যশীলই পাবেন।&quot;
এ পৃথিবীতে ধনসম্পদ যাই বলা হোক না কেন মানুষের সবচেয়ে প্রিয় হলো তার নিজের জীবন। আর নিজের এ জীবনকে কোনো প্রকার দ্বিধা-সংকোচ ছাড়াই আল্লাহর রাস্তার উৎসর্গ করা ধৈর্যের সর্বোচ্চ পরিচয়। তাই পিতার প্রস্তাবে হযরত ইসমাঈল (আ.) ধৈর্যের যে পরিচয় দিয়েছিলেন তা মানবজাতির জন্য অনুকরণীয় এবং কিয়ামত পর্যন্ত দৃষ্টান্ত হয়ে থাকবে।


Explanation:


Sub-Questions:

================================================================================
Question #5 (ID: 800014)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
স্বপ্না ও কাজল দুই বোন। কাজল পড়াশুনায় ফাঁকিবাজ। কিন্তু গল্প শুনতে ভালোবাসে। স্বপ্না তাকে রাসুল (স.)-এর হিজরতের গল্পটি শোনায়।

Options:
ক. হিজরত কী?
খ. মহানবি (স.)-এর হিজরতের কারণ কী?
গ. মহানবি (স.)-এর হিজরতের কারণ কী?&nbsp;এটির ৫টি ধারা লেখ।
ঘ. মহানবি (স.)-এর এ সনদের গুরুত্ব আলোচনা কর।


Correct Answer: 

Solution:
কইসলামি পরিভাষায় আল্লাহর সন্তুষ্টি লাভ বা ধর্মের নিরাপত্তার জন্য মাতৃভূমি বা সভূমি ত্যাগ করে অন্যত্র গমন করাই হলো হিজরত।
খনবুয়তের প্রথমদিকে মহানবি (স.) প্রকাশ্যে ইসলামের দাওয়াত দেওয়া শুরু করেন। তাঁর এ দাওয়াতে মক্কার কাফিরগণ ভীষণ ক্রুদ্ধ হলো এবং তাঁর ওপর নানারকম অত্যাচার-নির্যাতন চালাতে লাগল। মক্কায় কাফিররা যতই নির্যাতন করল, হযরত মুহাম্মদ (স.) তাদের সব নির্যাতন সহ্য করলেন। অবশেষে আল্লাহ তায়ালার নির্দেশে হযরত মুহাম্মদ (স.) ৬২২ খ্রিষ্টাব্দে ২৪শে সেপ্টেম্বর মদিনায় হিজরত করেন।
গহিযরতের পর মহানবি (স.)-এর প্রণীত নিতিমালার নাম মদিনা সনদ।
নিম্নে মদিনা সনদের পাঁচটি ধারা উল্লেখ করা হলো-
১. সনদে স্বাক্ষরকারী সম্প্রদায়সমূহকে নিয়ে একটি সাধারণ জাতি গঠিত হবে।
২. সনদে স্বাক্ষরকারী সম্প্রদায়সমূহের কারও ওপর যদি বাইরের শত্রু আক্রমণ করে তবে সকল সম্প্রদায় মিলে শত্রুকে প্রতিহত করতে হবে।
৩. সকল সম্প্রদায় স্বাধীনভাবে নিজ নিজ ধর্ম পালন করবে। কেউ কারও ধর্ম পালনে বাধা সৃষ্টি করবে না।
৪. অসহায়, দুর্বল, অত্যাচারিতকে সর্বতোভাবে সাহায্য-সহযোগিতা করতে হবে।
৫. মহানবি হযরত মুহাম্মদ (স.) মদিনা রাষ্ট্রের প্রধান হবেন এবং তিনিই পদাধিকার বলে প্রধান বিচারপতি হিসেবে অধিষ্ঠিত থাকবেন।
ঘইসলামের ইতিহাসে মদিনা সনদের গুরুত্ব অপরিসীম।
এ সনদের ফলে মদিনার লোকজনের মাঝে সকল হিংসা-বিদ্বেষ ও কলহের অবসান হয়। তারা ঐক্যবদ্ধ হয়ে বসবাস করতে শুরু করে। ধর্ম, বর্ণ ও গোত্র নির্বিশেষে সকলের প্রাপ্য অধিকার প্রতিষ্ঠা লাভ করে। মুসলিম ও অমুসলিমদের মাঝে এক উদার সম্প্রীতি স্থাপিত হয়।
হযরত মুহাম্মদ (স.)-এর ক্ষমতা বৃদ্ধি বুদ্ধিমত্তার পরিচয়সহ ইসলাম প্রসারের কাজ আরও বেগবান হয়। নাগরিকদের অধিকার প্রতিষ্ঠার পাশাপাশি গড়ে ওঠে রাজনৈতিক ঐক্য এবং গোড়াপত্তন হয় একটি শান্তিময় ইসলামি রাষ্ট্রের। ফলে এতে মুসলমানরাই বেশি লাভবান হয়।
মোটকথা মদিনা সনদ ওই সময়ে মদিনায় শান্তি প্রতিষ্ঠা করে বিশ্ব দরবারে Role Model উপস্থাপন করে, বর্তমানের অশান্ত বিশ্বে যদি ওই সনদের অনুসরণ করা হয় তাহলে নিশ্চিতভাবে এ বিশ্ব শান্তিময় হয়ে উঠবে, এজন্য অতীতের মতো বর্তমান ও ভবিষ্যতেও মদিনা সনদ অতন্ত গুরুত্বপূর্ণ।


Explanation:


Sub-Questions:

================================================================================
Question #6 (ID: 800015)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
শায়লা একটি বেসরকারী কোম্পানিতে চাকরি করে। আচার-আচরণে কিছুটা উগ্র। পরিবারের অন্যান্য সদস্যদের সাথে দুর্বব্যবহার করে। স্বামীর সাথে প্রায়ই ঝগড়া হয়। চাকচিক্যময় আড়ম্বর জীবনযাপনেই তার স্বাচ্ছন্দ্য। এসব দেখে তার ছোট বোন নুসরাত বলে- “আপু তোমার উচিত হযরত ফাতিমা (রা.) এর জীবনী পাঠ করা। তিনি ছিলেন সত্যনিষ্ঠা, ধৈর্য, দানশীলতা, লজ্জাশীলতা, পতিভক্তি, আল্লাহর প্রতি নির্ভরশীলতা প্রভৃতি মহৎগুণের অধিকারিণী।

Options:
ক. হযরত ফাতিমা (রা.) উপাধি কী ছিল?
খ. হযরত ফাতিমা (রা.)-এর দানশীলতা ব্যাখ্যা কর।
গ. হযরত ফাতিমা (রা.) এর সুমহান জীবন থেকে শায়লা ও নুসরাত কী শিক্ষাগ্রহণ করবে?
ঘ. হযরত ফাতিমা (রা.) এর চারিত্রিক মাধুর্য বর্ণনা কর।


Correct Answer: 

Solution:
কহযরত ফাতিমা (রা.)-এর উপাধি ছিল 'যারা (অনিন্দ্য সুন্দরী, পরমা লাবণ্যময়ী) বাতুল ও (পবিত্র, সংসারে অনাসক্ত)।
খহযরত ফাতিমা (রা.) ছিলেন অত্যন্ত দানশীল। কখনো ভিক্ষুককে খালি হাতে ফিরিয়ে দিতেন না। দুই-তিন দিন অনাহারের পরে সামান্য আহারের ব্যবস্থা হলেও যদি ভিক্ষুক দরজায় উপস্থিত হতো তৎক্ষণাৎ তা ভিক্ষুককে দিয়ে দিতেন। নিজে শুধু পানি পান করে দিন কাটিয়ে দিতেন।
গশায়লা ও নুসরাত হযরত ফাতিমা (রা.)-এর অনাড়ম্বর জীবন থেকে নিচের দিকগুলো শিক্ষা গ্রহণ করবে-
১. হযরত ফাতিমা (রা.) আজীবন সত্যের প্রতি অবিচল ছিলেন। শায়লা ও নুসরাত হযরত ফাতিমা (রা.)-এর জীবন থেকে সত্যনিষ্ঠ হওয়ার শিক্ষালাভ করবে।
২. হযরত ফাতিমা (রা.) দারিদ্র্যপীড়িত জীবনে অর্ধাহারে-অনাহারে দিনাতিপাত করেও কখনো ধৈর্যহারা হননি। অতএব শায়লা ও নুসরাত ধৈর্যশীল হবে।
৩. ফাতিমা (রা.) দানশীলতার গুণে তাঁর চারিত্রিক মাধুর্য বহুগুণে বাড়িয়ে তুলেছেন। অতএব শায়লা ও নুসরাত দানশীলতার শিক্ষা গ্রহণ করবে।
৪. লজ্জা ইমানের অন্যতম শাখা। লজ্জাশীলতায় তিনি ছিলেন অনন্যা। অতএব, শায়লা ও নুসরাত লজ্জাশীলতার শিক্ষা গ্রহণ করবে।
৫. ফাতিমা (রা.) স্বামীকে প্রাণাধিক ভালোবাসতেন। তাই তিনি পতিভিক্ত নারীর দৃষ্টান্তে অমর। অতএব শায়লা ও নুসরাত তাদের জীবনে এ দিকটি গ্রহণের শিক্ষা নেবে।
৬. সর্বোপরি হযরত ফাতিমা (রা.) একজন মুত্তাকি, পরহেযগার নারী ছিলেন। শত অভাবের মাঝে আল্লাহর প্রতি নির্ভরশীল হয়ে তার পক্ষ থেকে সমাধানের আশায় দিনের পর দিন অনাহারে কাটাতেন।
অতএব শায়লা ও নুসরাত আল্লাহর প্রতি নির্ভরশীল হবে।
অতএব বলা যায়, শায়লা ও নুসরাত হযরত ফাতিমা (রা.)-এর অনাড়ম্বর জীবন থেকে 'সত্যনিষ্ঠা, ধৈর্য, দানশীলতা, লজ্জাশীলতা, পতিভক্তি, আল্লাহর প্রতি নির্ভরশীলতা প্রভৃতি মহৎ গুণের অনুসরণ করার শিক্ষা গ্রহণ করবে।
ঘহযরত ফাতিমা (রা.)-এর চারিত্রিক মাধুর্য সম্পর্কে নিচে মূল্যায়নধর্মী আলোচনা সন্নিবেশিত হলো-
১. হযরত ফাতিমা (রা.) অনাড়ম্বর জীবনযাপন করতেন। নানারকম দুঃখ-কষ্ট সত্ত্বেও তিনি কখনো ধৈর্যহারা হতেন না। বরং আত্মতৃপ্তিতে সর্বদা সমুজ্জ্বল থাকতেন। সন্তান পালন, স্বামীর সেবাসহ সংসারের সব কাজ তিনি নিজ হাতে করতেন। তাঁর কোনো দাসদাসী ছিল না। কোনো সাজগোজ, জাঁকজমক তিনি পছন্দ করতেন না, একেবারে সাদাসিধে চলতেন।
২. নানা অভাবের মধ্যেও ফাতিমা (রা.) ছিলেন অত্যন্ত দানশীল। কখনো ভিক্ষুককে খালি হাতে ফিরিয়ে দিতেন না। দু-তিন দিন অনাহারের পর সামান্য আহারের ব্যবস্থা হলেও যদি ভিক্ষুক দরজায় উপস্থিত হতো তৎক্ষণাৎ তা ভিক্ষুককে দিয়ে দিতেন।
৩. হযরত ফাতিমা (রা.)-এর পিতৃভক্তি ছিল প্রবল। তিনি আদর্শ পিতামাতার সমস্ত গুণই অর্জন করেছিলেন। সত্যনিষ্ঠা, ধৈর্য, দানশীলতা, লজ্জাশীলতা, পতিভক্তি, আল্লাহর প্রতি নির্ভরশীলতা প্রভৃতি মহৎ গুণাবলির অধিকারিণী ছিলেন।
হযরত ফাতিমা (রা.) হযরত মুহাম্মদ (স.)-এর সকল গুণই অর্জন করেছিলেন। তিনি ছিলেন সত্যনিষ্ঠ, লজ্জাশীল, পরোপকারী, ধৈর্যশীল
ও আল্লাহর উপর অধিক আস্থাশীল।
পরিশেষে বলা যায়, হযরত ফাতিমা (রা.) বেহেস্তের নারীকুলের সর্দার বা নেত্রী হবেন। শৈশব হতেই তিনি যেমন ছিলেন সৎ চরিত্রের অধিকারিণী। আমরা তাঁর জীবনাদর্শ অনুসরণ করব।


Explanation:


Sub-Questions:

================================================================================
Question #7 (ID: 800017)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
নবুয়তপ্রাপ্তির পর মুহাম্মদ (স.) প্রথমে গোপনে ইসলামের দাওয়াত দেন। প্রকাশ্যে দাওয়াত দিতে শুরু করলে তাঁর ও তাঁর সঙ্গীদের ওপর চলে নানারকম অত্যাচার-নির্যাতন। মক্কার কাফিরদের সীমাহীন অত্যাচার এবং তায়িফবাসীদের দুর্ব্যবহারে মহানবি (স.) যখন দারুণ মর্মাহত ও ব্যথিত তখন আল্লাহ তাঁকে মিরাজের সম্মান দান করেন। ৬২২ খ্রিষ্টাব্দে তিনি আল্লাহর আদেশে মদিনায় হিজরত করেন।

Options:
ক. হিজরত অর্থ কী?
খ. মহানবি (স.) মক্কা ছেড়ে মদিনায় হিজরত করেছিলেন কেন?
গ. মহানবি (স.)-এর মদিনায় হিজরতের ঘটনা থেকে আমরা কী শিক্ষালাভ করতে পারি? ব্যাখ্যা কর।
ঘ. &quot;মিরাজ মহানবি (স.)-এর জীবনে সর্বাধিক তাৎপর্যপূর্ণ ঘটনা&quot;- উদ্দীপকের আলোকে উক্তিটির যথার্থতা যাচাই কর।


Correct Answer: 

Solution:
কহিজরত অর্থ দেশ ত্যাগ বা প্রস্থান, ছিন্ন করা।
খনবুয়তের প্রথমদিকে মহানবি (স.) প্রকাশ্যে ইসলামের দাওয়াত দেওয়া শুরু করেন। তাঁর এ দাওয়াতে মক্কার কাফিরগণ ভীষণ ক্রুদ্ধ হলো এবং তাঁর ওপর নানারকম অত্যাচার-নির্যাতন চালাতে লাগল। মক্কায় কাফিররা যতই নির্যাতন করল, হযরত মুহাম্মদ (স.) তাদের সব নির্যাতন সহ্য করলেন। অবশেষে আল্লাহ তায়ালার নির্দেশে হযরত মুহাম্মদ (স.) ৬২২ খ্রিষ্টাব্দে ২৪শে সেপ্টেম্বর মদিনায় হিজরত করেন।
গজী মহানবি (স.)-এর মদিনায় হিজরত ধৈর্য ও ত্যাগের এক উজ্জ্বল
দৃষ্টান্ত। ইসলামের প্রচার ও প্রসারের জন্য তিনি কী পরিমাণ ত্যাগ স্বীকার করেছিলেন তা তাঁর হিজরত থেকেই বোঝা যায়। ইসলামের স্বার্থে কাফিরদের রক্তচক্ষু উপেক্ষা করে স্বীয় জন্মভূমির মায়া পরিত্যাগ করে মদিনায় হিজরতের মাধ্যমে তিনি মুসলমানদের জন্য এক অনুকরণীয় দৃষ্টান্ত স্থাপন করে গেছেন। তাই মহানবি (স.)-এর হিজরত থেকে আমাদের জন্য অতীব গুরুত্বপূর্ণ শিক্ষণীয় বিষয় হলো যে, ইসলামের স্বার্থে যেকোনো প্রকার ত্যাগ স্বীকার করতে আমাদের সর্বদা প্রস্তুত থাকতে হবে। এমনকি এক্ষেত্রে যদি নিজের জন্মভূমি তথা দেশ ছাড়তে হয় তবু এ কাজ থেকে বিরত থাকা যাবে না।
ঘমক্কার কাফিরদের সীমাহীন অত্যাচারে এবং তায়িফবাসীদের দুর্ব্যবহারে মহানবি (স.) যখন নিদারুণ মর্মাহত-ব্যথিত তখন আল্লাহ তাঁকে মিরাজের সম্মান দান করেন। মিরাজে গমনকালে মহানবি (স.)-কে 'বুরাক' ও 'রফরফ' নামক দুটি দ্রুতগামী বাহন বহন করে। বায়তুল মুকাদ্দাসে তিনি পূর্ববতী নবিগণের সাক্ষাৎ লাভ করেন এবং তাদের ইমাম হয়ে দুই রাকাআত সালাত আদায় করেন। সেখান থেকে সাত আসমান অতিক্রম করে তিনি আল্লাহর দীদার বা সাক্ষাৎ লাভকরেন এবং প্রতিদিন পাঁচ ওয়াক্ত সালাতের নির্দেশপ্রাপ্ত হন। তাই মিরাজ মহানবি (স.)-এর জীবনের সর্বাধিক তাৎপর্যপূর্ণ ঘটনা। এ ঘটনায় তিনি নতুন কর্মপ্রেরণায় উজ্জীবিত হন। তাই মহানবি (স.)-এর জীবনে মিরাজের গুরুত্ব অত্যধিক।


Explanation:


Sub-Questions:

================================================================================
Question #8 (ID: 800018)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হযরত আলি (রা.) কুরআন, হাদিস ও ব্যাকরণে ছিলেন অসাধারণ পণ্ডিত। রাসুল (স.) বলেন, "আমি জ্ঞানের শহর আর আলি তার দরজা।" হযরত আলি (রা.) জাঁকজমক পছন্দ করতেন না। কঠোর পরিশ্রমের মাধ্যমে তিনি জীবনযাপন করতেন। তিনি তাঁর বীরত্বের জন্য আসাদুল্লাহ উপাধি পেয়েছিলেন।

Options:
ক. হযরত আলি (রা.) কখন ইসলাম গ্রহণ করেন?
খ. রাসুল (স.) আলি (রা.)-কে আসাদুল্লাহ উপাধি দিয়েছিলেন কেন?ন?
গ. হযরত আলি (রা.) এর অনাড়ম্বর ও কঠোর পরিশ্রমী জীবন থেকে তুমি কী শিক্ষা লাভ কর? ব্যাখ্যা কর।
ঘ. অনুকরণীয় আদর্শ হিসেবে আলি (রা.)-এর অনাড়ম্বর জীবন সম্পর্কে আলোচনা কর।


Correct Answer: 

Solution:
কহযরত আলি (রা.) দশ বছর বয়সে ইসলাম গ্রহণ করেন। বালকদের মধ্যে তিনি সর্বপ্রথম ইসলাম গ্রহণ করেন।
খখায়বার যুদ্ধের সময় ইহুদিদের সুরক্ষিত কামূস দুর্গ কেউই যখন জয় করতে পারল না, তখন মহানবি (স.) হযরত আলি (রা.)-কে পাঠালেন। হযরত আলি (রা.) দুর্গের বিশাল লোহার দরজাটিকে এক ধাক্কায় হাতে তুলে নিলেন এবং ঢাল হিসেবে ব্যবহার করে যুদ্ধ করতে থাকলেন। ইহুদিরা এ অবস্থা দেখে ভয়ে সকলে আত্মসমর্পণ করল। যুদ্ধের পর ঐ কপাটটি অনেক শক্তিশালী যুবকও তুলতে পারে নি। এ ঘটনায় মহানবি (স.) হযরত আলি (র.)-কে আসাদুল্লাহ বা আল্লাহর সিংহ উপাধি দান করেন।
গইসলামের চতুর্থ খলিফা হযরত আলি (রা.)-এর জীবন থেকে আমি যা শিক্ষালাভ করি-
১. সাদাসিধে জীবনযাপন করব। সকল প্রকার দাম্ভিকতা পরিহার করে চলব।
২. নিজের কাজ নিজে করব। অলসতা পরিহার করব।
৩. কখনো কাজের লোকের প্রয়োজন হলে তার সাথে সদাচরণ করব।
৪. পোশাক পরিচ্ছদ, চালচলনে সকল প্রকার অহংকার পরিহার করব।
৫. আমাকে কোনো বিষয়ে ক্ষমতা দেওয়া হলে আমি ক্ষমতার অপব্যবহার করব না।
ঘবিশাল সাম্রাজ্যের শাসক হয়েও ব্যক্তিগত জীবনে হযরত আলি (রা.) ছিলেন একজন সাধারণ মানুষ। অত্যন্ত সাদাসিধে জীবনযাপনে তিনি অভ্যস্ত ছিলেন। হযরত আলি (রা.)-এর জসীবনযাপন ছিল অত্যন্ত সাদাসিধে এবং অনাড়ম্বর। দুনিয়ার চাকচিক্য তাঁকে দুর্বল করতে পারত না। তিনি জাঁকজমক পছন্দ করতেন না। জীবিকা নির্বাহের জন্য তিনি কঠোর পরিশ্রম করতেন। কখনো তিনি না খেয়ে থাকতেন। তিনি জীর্ণ কুটিরে বাস করতেন। তাঁর কোনো দাসদাসী ছিল না। এত বড় খলিফা হয়ে তিনি নিজের কাজ নিজেই করতেন।
হযরত আলি (রা.)-এর শৌর্যবীর্য থাকা সত্ত্বেও কোনো সময় তিনি ক্ষমতার অপব্যবহার করতেন না এবং বিলাসিত জীবনযাপন করতেন না; বরং তিনি অনাড়ম্বর জীবনযাপন করতেই সর্বদা পছন্দ করতেন। বর্তমান সমাজে কোনো রাষ্ট্রনায়ক তাঁর জীবনকে অনুসরণ করলে অশান্তি, উচ্ছৃঙ্খলতা ও ভারসাম্যহীনতার দেয়াল ভেঙে প্রতিষ্ঠিত হবে অনাবিল শান্তির ধারা, তাতে কোনো সন্দেহ নেই।


Explanation:


Sub-Questions:

================================================================================
Question #9 (ID: 800019)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মিশরের কেনানে একজন নবি ছিলেন। তার ছিল এগারজন পুত্র। পিতা একজনকে সবার চেয়ে বেশি আদর করতেন তাই তার সহোদয় ভাই ব্যতীত অন্যান্য ভাইয়েরা তাকে হিংসা করে মেরে ফেলার ষড়যন্ত্র করল। আল্লাহ তাঁকে রক্ষা করলেন এবং একসময় তিনি মিশরের অর্থমন্ত্রীও হয়েছিলেন। তিনি অবশেষে ভাইদেরকে ক্ষমা করে দিলেন।

Options:
ক. ছাদিকুল ওয়াদ অর্থ কী?
খ. আহসানুল কাসাস বলতে কী বোঝায়?
গ. উদ্দীপকে বর্ণিত ষড়যন্ত্রটি ব্যাখ্যা কর।
ঘ. উদ্দীপকে বর্ণিত অর্থমন্ত্রী হওয়া ও ভাইদেরকে ক্ষমা করার ঘটনা বর্ণনা কর।


Correct Answer: 

Solution:
ক'ছাদেকুল ওয়াদ' অর্থ হলো অঙ্গীকার পালনকারী।
খআহসানুল কাসাস বলতে বোঝায় পবিত্র কুরআনে হযরত ইউসুফ (আ.)-এর কাহিনিকে। হযরত ইউসুফ (আ.) ছিলেন আল্লাহর নবি। তাঁর পিতার নাম হযরত ইয়াকুব (আ.) আর মাতার নাম রাহিলা বিনতে লাবন। তিনি হযরত ইয়াকুব (আ.)-এর একাদশতম পুত্র। তিনি খ্রিষ্টপূর্ব ১৯২৭-১৮১৭ এর মধ্যে জন্মগ্রহণ করেন। তিনি ছিলেন কেনানের অধিবাসী ও শারীরিক গঠনে অপূর্ব সৌন্দর্যের অধিকারী। আর ব্যবহারে ছিলেন বিনয়ী ও উত্তম চরিত্র গুণে গুণান্বিত। এজন্যই একে 'আহসানুল কাসাস' (সর্বোত্তম কাহিনি) বলা হয়।
গউদ্দীপকে হযরত ইউসুফ (আ.)-এর সাথে তাঁর ভাইদের ষড়যন্ত্রের বিষয় বর্ণিত হয়েছে।
হযরত ইউসুফ (আ.) ছিলেন হযরত ইয়াকুব (আ.)-এর পুত্র। হযরত ইয়াকুব (আ.) নানা কারণে হযরত ইউসুফ (আ.)-কে অনেক আদর করতেন। এতে হযরত ইউসুফ (আ.)-এর সহোদর বিন ইয়ামিন ব্যতীত অন্যান্য বৈমাত্রেয় ভাইয়েরা তাঁর প্রতি ঈর্ষান্বিত হয়। তারা তাঁর ব্যাপারে ষড়যন্ত্রে লিপ্ত হয়। পিতা হযরত ইয়াকুব (আ.)-এর অনুমতি নিয়ে একদিন তারা তাঁকে খেলার কথা বলে নির্জন একটি মাঠে নিয়ে যায়। সেখানে তারা তাঁকে মারধর করে একটি গভীর কূপে নিক্ষেপ করে। বাড়িতে ফিরে এসে তাঁরা পিতাকে বলে, আমরা যখন খেলাধুলা করছিলাম তখন একটি বাঘ এসে তাঁকে ধরে নিয়ে যায় এবং খেয়ে ফেলে। দেখুন এই যে তাঁর রক্তমাখা জামাকাপড়। কিন্তু হযরত ইয়াকুব (আ.) তাঁদের কথা বিশ্বাস করলেন না, বরং মর্মাহত হলেন। তিনি ক্রোধ প্রকাশ না করে ধৈর্যধারণ করে বললেন, &ldquo;ধৈর্যই শ্রেয়, তোমরা যা বলছ সে বিষয়ে একমাত্র আল্লাহ আমার সাহায্যস্থল।&quot; (সূরা ইউসুফ: ১৮) অতঃপর মহান আল্লাহ তাঁকে সে কুয়া হতে উদ্ধার করেন এবং পরবর্তীতে মিশরের অর্থমন্ত্রী বানান।
ঘমিশরের বাদশাহ এক বিস্ময়কর স্বপ্ন দেখেন। তিনি এ স্বপ্নের -ব্যাখ্যা জানার জন্য উদগ্রীব হয়ে উঠেন। এ সময় হযরত ইসমাঈল (আ.) বাদশাহর দেখা স্বপ্নের ব্যাখ্যা প্রদান করেন। ইউসুফ (আ.)-এর দেওয়া ব্যাখ্যায় খুশি হয়ে বাদশাহ তাঁকে অর্থমন্ত্রীর পদে নিয়োগ দেন।
এসময় মিসরে দুর্ভিক্ষ দেখা দিলে অভাবের তাড়নায় তাঁর ভ্রাতারা তিনবার খাদ্যশস্য সংগ্রহের জন্য রাজদরবারে আসে। প্রথমবারেই হযরত ইউসুফ (আ.) তাদের চিনে ফেলেন। কিন্তু তিনি তাদের নিকট নিজের পরিচয় প্রকাশ করেননি। তবে মানবিক কারণে প্রত্যেকবারই তাদের যথেষ্ট পরিমাণ খাদ্যশস্য বরাদ্দ দেন। দ্বিতীয়বার কৌশলে আপন সহোদর বিন ইয়ামিনকে আটকে রাখেন। তৃতীয়বার নিজের পরিচয় প্রদান করেন এবং পিতার পরিবারের লোকজনকে রাজদরবারে আমন্ত্রণ জানান। তখন ভ্রাতাগণ নিজেদের ভুল বুঝতে পেরে হযরত ইউসুফ (আ.)-এর নিকট ক্ষমা প্রার্থনা করে।
হযরত ইউসুফ (আ.) এ বলে তাঁদের ক্ষমা করে দিলেন যে, 'আল্লাহ তোমাদের ক্ষমা করুন এবং তিনিই শ্রেষ্ঠ দয়ালু।' (সূরা ইউসুফ: ৯২)
পরবর্তী সময়ে ভাইয়েরা তাদের বৃদ্ধ পিতাকে সাথে নিয়ে হযরত ইউসুফ (আ.)-এর নিকট আগমন করেন। তিনি তাদের উষ্ণ সংবর্ধনা জানান। এরপর তারা সকলে একসাথে মিলেমিশে বসবাস করতে থাকেন।


Explanation:


Sub-Questions:

================================================================================
Question #10 (ID: 800020)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
একদিন মিশরের বাদশাহ স্বপ্ন দেখলেন, “সাতটি সুস্থ সবল গাভিকে সাতটি দুর্বল গাভি খেয়ে ফেলছে।” তিনি আরও দেখেন, "সাতটি সবুজ শস্য শিষ এবং সাতটি শুষ্ক শিষ।" তিনি এ স্বপ্নের ব্যাখ্যার জন্য রাজদরবারে জ্ঞানী-গুণী ও পণ্ডিতদের ডাকেন। কিন্তু কারোর ব্যাখ্যা তার পছন্দ হয়নি। বাদশাহ খবর পেলেন কারাগারে এক যুবক আছেন, যিনি স্বপ্নের ভালো ব্যাখ্যা করতে পারেন। অবশেষে হযরত ইউসুফ (আ.)-এর স্বপ্নের ব্যাখ্যায় খুশি হয়ে বাদশাহ্ তাকে অর্থমন্ত্রীর পদে নিয়োগ দেন।

Options:
ক. &#39;আহসানুল কাসাস&#39; অর্থ কী?
খ. কেন হযরত ইউসুফ (আ.) কারাবরণ করেন?
গ. হযরত ইউসুফ (আ.)-এর অসাধারণ মেধা ও বুদ্ধিমত্তা থেকে তুমি কী শিক্ষালাভ করতে পার? ব্যাখ্যা কর।
ঘ. হযরত ইউসুফ (আ.) কীভাবে তাঁর পিতার সাথে মিলিত হলেন? ধারাবাহিক ঘটনাটি বর্ণনা কর।


Correct Answer: 

Solution:
ক'আহসানুল কাসাস' অর্থ সর্বোত্তম কাহিনী বা ঘটনা।
খহযরত ইউসুফ (আ.) যুবক বয়সে মিথ্যা অপবাদের দায়ে কারাবরণ করেন।
গহযরত ইউসুফ (আ.)-এর অসাধারণ মেধা ও বুদ্ধিমত্তা থেকে আমি নিচের বিষয়গুলো শিক্ষা লাভ করতে পারি-
১. বিপদে আল্লাহর ওপর তাওয়াক্কুল করতে এবং ধৈর্যধারণ করতে হবে।
২. শত প্রলোভনেও চারিত্রিক পবিত্রতা বজায় রাখতে হবে।
৩. মেধা ও বুদ্ধিমত্তার সফল প্রয়োগ ঘটাতে হবে।
৪. মেধা ও বুদ্ধিমত্তাকে মানবকল্যাণে লাগাতে হবে।
৫. সততার মাধ্যমে মিথ্যাকে জয় করতে হবে।
ঘহযরত ইয়াকুব (আ.) স্বীয় পুত্র হযরত ইউসুফ (আ.)-কে অনেক আদর করতেন। এতে হযরত ইউসুফ (আ.)-এর সহোদর বিন ইয়ামিন ব্যতীত অন্যান্য বৈমাত্রেয় ভাইয়েরা তাঁর প্রতি ঈর্ষান্বিত হয়। তারা তাঁর ব্যাপারে ষড়যন্ত্রে লিপ্ত হয়। পিতা হযরত ইয়াকুব (আ.)- এর অনুমতি নিয়ে একদিন তারা তাঁকে খেলার কথা বলে নির্জন একটি মাঠে নিয়ে যায়। সেখানে তারা তাঁকে মারধর করে একটি গভীর কূপে নিক্ষেপ করে। একটি বণিকদল ঐ কূপের পাশ দিয়ে মিসরে যাচ্ছিল। আল্লাহর ইচ্ছায় - দলটি কূপের ধারে এসে থামল। তারা পানির জন্য কূপের ভিতরে বালতি ফেললে হযরত ইউসুফ (আ.) বালতির রশি ধরে উপরে ওঠে আসেন। তারা হযরত ইউসুফ (আ.)-কে দেখে বিস্মিত হয়ে বলল, 'কী সুখবর! এ যে এক কিশোর! অতঃপর তারা তাঁকে পণ্যরূপে লুকিয়ে রাখল'। (সূরা ইউসুফ: ১৯)। তারা হযরত ইউসুফ (আ.)-কে মিসরে দাস হিসেবে বিক্রি করে। মিসরের শাসক আজিজ তাঁকে মাত্র কয়েক দিরহামের বিনিময়ে ক্রয় করেন। তিনি হযরত ইউসুফ (আ.)-এর সৌন্দর্যে মুগ্ধ হয়ে তাঁকে পুত্রের মতো ভালোবাসতে থাকেন। পরবর্তীতে তিনি তাকে অর্থমন্ত্রীর পদে নিয়োগ দেন। এসময় মিসরে দুর্ভিক্ষ দেখা দিলে অভাবের তাড়নায় তাঁর ভ্রাতারা তিনবার খাদ্যশস্য সংগ্রহের জন্য রাজদরবারে আসে। প্রথমবারেই হযরত ইউসুফ (আ.) তাদের চিনে ফেলেন। কিন্তু তিনি তাদের নিকট নিজের পরিচয় প্রকাশ করেননি। তবে মানবিক কারণে প্রত্যেকবারই তাদের যথেষ্ট পরিমাণ খাদ্যশস্য বরাদ্দ দেন। দ্বিতীয়বার কৌশলে আপন সহোদর বিন ইয়ামিনকে আটকে রাখেন। তৃতীয়বার নিজের পরিচয় প্রদান করেন এবং পিতার পরিবারের লোকজনকে রাজদরবারে আমন্ত্রণ জানান। তখন ভ্রাতাগণ নিজেদের ভুল বুঝতে পেরে হযরত ইউসুফ (আ.)-এর নিকট ক্ষমা প্রার্থনা করে।
হযরত ইউসুফ (আ.) এই বলে তাঁদের ক্ষমা করে দিলেন যে, 'আল্লাহ তোমাদের ক্ষমা করুন এবং তিনিই শ্রেষ্ঠ দয়ালু।' (সূরা ইউসুফ: ৯২)
পরবর্তী সময়ে ভাইয়েরা তাদের বৃদ্ধ পিতাকে সাথে নিয়ে হযরত ইউসুফ (আ.)-এর নিকট আগমন করেন। তিনি তাদের উষ্ণ সংবর্ধনা জানান। এরপর তারা সকলে একসাথে মিলেমিশে বসবাস করতে থাকেন।


Explanation:


Sub-Questions:

