================================================================================
Question #1 (ID: 800027)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
নাবিহা প্রতিদিন কুরআন তিলাওয়াত করে। মেয়ের তিলাওয়াত শোনার জন্য বাবা মাওলানা আহমাদ সাহেব নাবিহার কাছে বসলেন। নাবিহা তিলাওয়াত শুরু করল। তিলাওয়াতের সময়ে م (মিম) চিহ্নে বিরতি দেয়নি, فيها (ফিহা) তিলাওয়াতের সময়ে ف বর্ণ এবং ها বর্ণ (তাজবিদ অনুযায়ী) সঠিক নিয়মে পড়েনি। মেয়েকে উদ্দেশ করে নাবিহার বাবা বললেন, কুরআন তিলাওয়াতের জন্য আল্লাহ তায়ালা বিশেষ নির্দেশ দিয়েছেন।

Options:
ক. মাখরাজ কী?
খ. নাযিরা তিলাওয়াত বলতে কী বোঝায়?
গ. নাবিহা দ্বিতীয় পর্যায়ে তাজবিদের কোন নিয়মটি ত্যাগ করেছে? ব্যাখ্যা কর।
ঘ. নাবিহাকে তার বাবা যে বিষয়টির প্রতি তাগিদ দিয়েছেন তার গুরুত্ব বিশ্লেষণ কর।


Correct Answer: 

Solution:
কআরবি হরফ উচ্চারণের স্থানকে মাখরাজ বলে।
খপবিত্র কুরআন মুখস্থ তিলাওয়াত করা যায়। আবার দেখেও পাঠক করা যায়। দেখে দেখে তিলাওয়াত করাকে নাযিরা তিলাওয়াত বলে। নাযিরা তিলাওয়াত একটি উত্তম ইবাদত। আল্লাহ তায়ালা এরূপ তিলাওয়াতকারীকে আখিরাতে অত্যধিক সম্মান ও মর্যাদা দান করবেন।
গনাবিহা দ্বিতীয় পর্যায়ে فيها (ফিহা) তিলাওয়াতের সময়ে ف বর্ণ এবং ها বর্ণ (তাজবিদ অনুযায়ী) সঠিক নিয়মে পড়েনি। এখানে নাবিহা মাদ্দ-এর নিয়ম অমান্য করেছে। আমরা জানি, মাদ্দের হরফ মোট তিনটি- আলিফ, ওয়াও, ইয়া (ا..ؤ..ي) এ তিনটি হরফ নিম্নলিখিত অবস্থায় মাদ্দের হরফ হিসেবে উচ্চারিত হয়-
১. । (আলিফ) এর পূর্বের হরফে যবর থাকলে। যেমন-با
২. ؤ (ওয়াও) এর ওপর জযম এবং তার ডান পাশের হরফে পেশ থাকলে। যেমন-بؤ
৩. ي (ইয়া) এর ওপর জযম এবং এর ডান পাশের অক্ষরে যের থাকলে। যেমন-بي
উপরিউক্ত তিনটি অবস্থায় .ا..ؤ..ي মাদ্দের হরফ হিসেবে গণ্য হয়। ফলে এর পূর্বের অক্ষর একটু দীর্ঘ করে পড়তে হয়। সুতরাং নাবিহা দ্বিতীয় পর্যায়ে তাজবিদের মাদ্দের বিষয়টি ত্যাগ করেছে।
ঘউদ্দীপকে নাবিহাকে তার বাবা নির্ভুল তিলাওয়াতের প্রতি তাগিদ দিয়েছেন।
আমরা জানি, কুরআন তিলাওয়াত সর্বশ্রেষ্ঠ নফল ইবাদত। কুরআন তিলাওয়াতে ফজিলত অপরিসীম। কুরআন তিলাওয়াতের এসব ফজিলত লাভ করা যায় শুদ্ধ ও সুন্দরভাবে তিলাওয়াতের মাধ্যমে। এজন্য তাজবিদ অনুযায়ী কুরআন তিলাওয়াত করা অত্যন্ত জরুরি। তাজবিদ সহকারে কুরআন পড়া আল্লাহ তায়ালার নির্দেশ। তিনি বলেছেন- وَرَبَّلِ الْقُرْآنَ تَرْتِيلًا অর্থ : আপনি কুরআন আবৃত্তি করুন ধীরে ধীরে ও সুস্পষ্টভাবে। (সূরা মুয্যাম্মিল: ৪)
তাজবিদ না জেনে কুরআন পাঠ করলে তা শুদ্ধ হয় না। আর কুরআন পাঠ শুদ্ধ না হলে নামায সঠিকভাবে আদায় হয় না। এরূপ তিলাওয়াতকারী কোনো সওয়াবও লাভ করবে না। 
সুতরাং বলা যায়, মাওলানা আহমাদ সাহেব তার মেয়ে নাবিহাকে যে বিষয়টি তাগিদ দিয়েছেন, সেটি হচ্ছে তাজবিদ অনুসরণ। কাজেই নাবিহা তাজবিদ মেনে শুদ্ধ ও সুন্দরভাবে কুরআন পাঠ করবে। আর এজন্য প্রথমেই তাজবিদ শিক্ষা করবে। এরপর কুরআন পাঠের সময় এ নিয়মগুলোর অনুশীলন করবে।


Explanation:


Sub-Questions:

================================================================================
Question #2 (ID: 800030)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আকরাম সাহেব একজন বিশিষ্ট সমাজপতি। একদিন তার অসুস্থ প্রতিবেশী মনির মিয়া চিকিৎসার জন্য কিছু আর্থিক সাহায্য চাইলে তিনি তাকে ফিরিয়ে দেন। অপরদিকে আকরাম সাহেবের বন্ধু আফজাল সাহেব তার ফুফাতো বোনের বিয়ের যাবতীয় খরচ বহন করেন।

Options:
ক. সিহাহ সিত্তাহ কী?
খ. &#39;মানবপ্রেম একটি মহৎগুণ&rsquo; - ব্যাখ্যা কর।
গ. সাহায্যপ্রার্থী মনির মিয়ার প্রতি আকরাম সাহেবের আচরণে কী লঙ্ঘিত হয়েছে? ব্যাখ্যা কর।
ঘ. আফজাল সাহেবের কাজটি পাঠ্যপুস্তকের সংশ্লিষ্ট হাদিসের আলোকে বিশ্লেষণ কর।


Correct Answer: 

Solution:
কবিশুদ্ধ ছয়টি হাদিস গ্রন্থকে একত্রে সিহাহ সিত্তাহ বলা হয়।
খআমাদের সমাজে ধনী-গরিব, সাদা-কালো, সুস্থ-অসুস্থ, হিন্দু-মুসলিম, বৌদ্ধ-খ্রিষ্টান সবরকমের লোকদের নিয়েই আমাদের সমাজ। সকলের মিলিত প্রচেষ্টায় সমাজে শান্তি প্রতিষ্ঠিত হয়। সকলের মধ্যে, ঐক্য ও সহযোগিতা না থাকলে কোনো সমাজ উন্নতি লাভ করতে পারে না। আর এর জন্য প্রয়োজন মানুষের প্রতি প্রীতি, দয়া-মায়া, ভালোবাসা। আর এটাই মানবপ্রেম, যা মহৎ গুণ হিসেবে বিবেচিত।
গসাহায্যপ্রার্থী মনির মিয়ার প্রতি আকরাম সাহেবের আচরণে মূলত মানবপ্রেম লঙ্ঘিত হয়েছে।
ইসলাম মানবতার ধর্ম। ইসলাম ধর্মে মানুষের প্রতি মানুষের অধিকারকে গুরুত্ব দেওয়া হয়েছে। রাসুল (স.) বলেছেন, &quot;যে মানুষের প্রতি দয়া প্রদর্শন করে না, আল্লাহ তায়ালাও তার প্রতি দয়া করেন না।&quot; (সহিহ বুখারি ও সহিহ মুসলিম)
আকরাম সাহেব যদি মনির মিয়াকে সাহায্য করতেন তাহলে প্রতিবেশীর অধিকার যেমন রক্ষা করা হতো তেমনি একজন দরিদ্র-অসহায়কে সাহায্য করা হতো। এতে মানবপ্রেম লঙ্ঘিত না হয়ে বরং বাস্তবায়িত হতো। অতএব বলা যায়, আকরাম সাহেবের দ্বারা যেমন প্রতিবেশীর সম্পর্ক রক্ষা হয়নি, তেমনি তার দ্বারা মানবপ্রেম লঙ্ঘিত হয়েছে।
ঘউদ্দীপকের আফজাল সাহেব তার অসহায় ফুফার মেয়ের বিবাহের যাবতীয় খরচ বহন করেন। এর দ্বারা আফজাল সাহেবের আত্মীয়ের অধিকার রক্ষা করা হয়েছে এবং মানবপ্রেম বাস্তবায়িত হয়েছে।
আমরা জানি, ইসলাম মানবতার ধর্ম। ইসলাম ধর্ম ধনী-গরিব, সাদা-কালো, সুস্থ-অসুস্থ, হিন্দু-মুসলিম-বৌদ্ধ, খ্রিষ্টান সবরকমের লোকদের ভালোবাসার, দয়া করার শিক্ষা দেয়। ইসলাম ধর্মে রয়েছে কল্যাণকর জীবনব্যবস্থা। এমনই একটি কল্যাণকর ব্যবস্থা হলো- আত্মীয়স্বজনের অধিকার আদায় করা। আকরাম সাহেবের বন্ধু আফজাল সাহেব আত্মীয়ের অধিকার আদায় করেছেন। শুধু তাই নয়, তিনি অসহায়ের পাশে দাঁড়িয়েছেন। এরূপ কাজকে ইসলাম উৎসাহিত করেছে এবং কল্যাণকর কাজ হিসেবে ঘোষণা করেছে।
সুতরাং বলা যায়, আফজাল সাহেব তার মানবপ্রেমমূলক কর্মকাণ্ডের কারণে জান্নাত লাভ করতে পারেন।


Explanation:


Sub-Questions:

================================================================================
Question #3 (ID: 800033)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
প্রথম খলিফা হযরত আবু বকর (রা.)-এর সময়ে ইয়ামামার যুদ্ধে বহুসংখ্যক হাফিযে কুরআন শহিদ হলে কুরআনকে গ্রন্থাকারে লিপিবদ্ধ করার প্রয়োজন দেখা দেয়। কুরআন সংকলনে যাঁরা অসামান্য অবদান রাখেন তাঁদের মধ্যে হযরত আবু বকর ও হযরত উসমান (রা.) অন্যতম। হযরত উসমান (রা.) মুসলিম উম্মাহর নিকট 'জামিউল কুরআন' হিসেবে পরিচিত।

Options:
ক. ইয়ামামার যুদ্ধে কত জন হাফিযে কুরআন শহিদ হন?
খ. জামিউল কুরআন বলতে কী বোঝায়?
গ. হযরত আবু বকর ও হযরত উসমান (রা.) কুরআন সংকলনে<br />
অবদান না রাখলে মুসলিম উম্মাহর ওপর কোন ধরনের প্রভাব পড়ত? ব্যাখ্যা কর।
ঘ. হযরত আবু বকর (রা.)-এর যুগে কুরআন কীভাবে সংরক্ষিত হয়েছিল, তা বর্ণনা কর।


Correct Answer: 

Solution:
কহিজরি দ্বাদশ সালে ইয়ামামার যুদ্ধে ৭০ জন হাফিযে কুরআন
শহিদ হন।
খআরবি 'জামে' শব্দের অর্থ একত্রকারী বা সংকলক। সুতরাং 'জামিউল কুরআন' মানে কুরআনের সংকলনকারী। ইসলামি খিলাফতের তৃতীয় খলিফা হযরত উসমান (রা.) পবিত্র কুরআন সংকলনে সবচেয়ে গুরুত্বপূর্ণ ভূমিকা পালন করায় তাঁর এ গুরুত্বপূর্ণ অবদানের স্বীকৃতিস্বরূপ মুসলিম উম্মাহ তাঁকে 'জামিউল কুরআন' তথা কুরআন সংকলনকারী উপাধি প্রদান করেন।
গআবু বকর (রা.)-এর খিলাফতকালে ইয়ামামার যুদ্ধে বহুসংখ্যক কুরআনের হাফিয শহিদ হন। তখন হযরত আবু বকর (রা.) হযরত উমার (রা.)-এর পরামর্শে প্রধান ওহী লেখক হযরত যায়দ ইবনু সাবিত (রা.)-কে কুরআন মজিদ গ্রন্থাকারে লিপিবদ্ধ করার নির্দেশ দেন। কুরআন সংকলনে হযরত আবু বকর (রা.) এ অবদান না রাখলে কুরআনের হাফিযদের মৃত্যুর পর হয়তো পবিত্র কুরআনের অস্তিত্ব হুমকির মুখে পড়ত।
অন্যদিকে, হযরত উসমান (রা.)-এর সময়ে আরবের বিভিন্ন অঞ্চলে আঞ্চলিক ভাষায় কুরআনের পঠন নিয়ে মারাত্মক বিপর্যয়ের আশঙ্কা দেখা দেয়। এ অবস্থায় হযরত উসমান (রা.) বিশিষ্ট সাহাবিগণের সাথে পরামর্শ করে যায়দ ইবনু সাবিত (রা.)-এর মাধ্যমে আবু বকর (রা.)-এর যুগে সংকলিত কুরআনের পান্ডুলিপিকে মূল ধরে কুরআনের আরও সাতটি পান্ডুলিপি তৈরি করেন এবং বিভিন্ন প্রদেশে পাঠিয়ে দেন। কুরআন সংকলনে তিনি এ অবদান না রাখলে বর্তমান সময়ে আমরা হয়তো পবিত্র কুরআনের বিভিন্ন রূপ লক্ষ করতাম এবং এতে মুসলমানদের ঐক্য বিনষ্ট হতো।
ঘহযরত আবু বকর (রা.)-এর যুগে কুরআন মজিদ সংরক্ষণ সম্বন্ধে নিচে বর্ণনা করা হলো-
১. যায়দ ইবনু সাবিতকে দায়িত্ব প্রদান: কুরআন মজিদ একত্রে সংকলনের প্রয়োজনীয়তা উপলব্ধি করে হযরত আবু বকর (রা.) বিশিষ্ট ওহী লেখক যায়দ ইবনু সাবিতকে সম্পাদনার দায়িত্ব প্রদান করেন।
২. পান্ডুলিপি সম্পাদনা: হযরত আবু বকর (রা.)-এর নির্দেশে যায়দ ইবনু সাবিত কুরআনের লিখিত পাণ্ডুলিপির বিচ্ছিন্ন অংশসমূহ সংগ্রহ করেন এবং হাফিযদের সহযোগিতায় পান্ডুলিপি প্রস্তুত করেন।
৩. পান্ডুলিপি সংরক্ষণ যায়দ ইবনু সাবিত কর্তৃক পাণ্ডুলিপি প্রস্তুত করার পর হযরত আবু বকর (রা.) কুরআন মজিদ সংরক্ষণ করেন। তাঁর ইন্তিকালের পর হযরত উমর (রা.) কুরআন মজিদ সংরক্ষণ করেন। হযরত উমর (রা.)-এর ইন্তিকালের পর রাসুল (স.)-এর স্ত্রী বিবি হাফসার নিকট সংরক্ষিত থাকে।
উপরিউক্ত পদ্ধতিতে মহানবি (স.) ও হযরত আবু বকর (রা.)-এর যুগে কুরআন মজিদ সংরক্ষণ করা হয়। কুরআন মজিদ-এর বিশুদ্ধতা মহাপ্রলয়ের দিন পর্যন্ত অটুট থাকবে। কেননা আল্লাহ নিজেই বলেছেন, &quot;আমি কুরআন নাযিল করেছি এবং আমিই এর সংরক্ষণকারী।&quot;


Explanation:


Sub-Questions:

================================================================================
Question #4 (ID: 800035)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ইকবাল ও ফাহিম দুই বন্ধু। তারা একই শ্রেণিতে লেখাপড়া করে। ইকবালের গ্রামের বাড়ি সুন্দরবনের নিকটে আর ফাহিমের বাড়ি ঢাকায়। ফাহিম বিভিন্ন মিডিয়ায় 'সিডর' সম্পর্কে খবর শোনার পর তার এ সম্পর্কে আরও জানার আগ্রহ সৃষ্টি হয়। সে ইকবালের সাথে তাদের গ্রামের বাড়িতে গেল। গ্রামের ধ্বংসাত্মক দৃশ্য দেখে ফাহিম মন্তব্য করল যে, "সূরা কারিআহতে আল্লাহ তায়ালা যে মহাপ্রলয়ের কথা বলেছেন 'সিডর' হলো তার নমুনা মাত্র।"

Options:
ক. হাবিয়া অর্থ কী?
খ. সূরাটির নাম কারিআহ রাখা হয়েছে কেন?
গ. সূরা কারিআহ থেকে ইকবাল ও ফাহিমের কী শিক্ষা নেওয়া উচিত? অনুচ্ছেদের আলোকে ব্যাখ্যা কর।
ঘ. উদ্দীপকটিতে যে সূরার উল্লেখ আছে, সে সূরার বিষয়বস্তু ব্যাখ্যা কর।


Correct Answer: 

Solution:
কহাবিয়া অর্থ উত্তপ্ত, প্রজ্বলিত ও জ্বলন্ত।।
খসূরা কারিআহ-এর প্রথম শব্দ আল-কারিআহ। কারিআহ অর্থ সজোরে আঘাতকারী। কিয়ামত বা মহাপ্রলয় পৃথিবীকে সজোরে আঘাত করবে বলে একে কারিআহ বলা হয়। এ সূরায় কিয়ামতের নানা অবস্থার বর্ণনা করা হয়েছে। এজন্য এ সূরার নাম রাখা হয়েছে আল-কারিআহ বা মহাপ্রলয়।
গসূরা কারিআহ হতে ইকবাল ও ফাহিমের যেসব বিষয় শিক্ষা নেওয়া উচিত তা নিচে আলোচনা করা হলো-
১. এ দুনিয়ার জীবন ও দুনিয়া উভয়ই ক্ষণস্থায়ী। ২. মহাপ্রলয়ের মাধ্যমে আল্লাহ তায়ালা গোটা দুনিয়া ও সৃষ্টিজগৎ ধ্বংস করে দেবেন। ৩. হাশরে মানুষের ভালোমন্দের বিচার করা হবে। ৪. নেককার ব্যক্তির স্থান হবে চিরশান্তির জান্নাত। ৫. আর পাপীদের ঠিকানা হবে যন্ত্রণাদায়ক শাস্তির জাহান্নাম।
সুতরাং এ সূরার শিক্ষানুসারে ইকবাল ও ফাহিম সর্বদা ভালো কাজ করবে এবং সকল প্রকার অন্যায় ও পাপ কাজ থেকে বিরত থাকবে।
ঘউদ্দীপকটিতে যে সূরার উল্লেখ আছে, সেটি হলো সূরা আল-কারিআহ। নিচে সূরাটির বিষয়বস্তু ব্যাখ্যা করা হলো-
সূরা আল কারিআহতে আল্লাহ তা'আলা দুই ধরনের বিষয় উল্লেখ করেছেন। সূরার প্রথম পাঁচ আয়াতে আল্লাহ তা'আলা কিয়ামত বা মহাপ্রলয়ের অবস্থা বর্ণনা করেছেন। কিয়ামতের মাধ্যমে আল্লাহ তা'আলা সমগ্র পৃথিবী ধ্বংস করবেন। এজন্য আলোচ্য সূরায় তিনি আল-কারিআহ বা মহাপ্রলয় শব্দটি ব্যবহার করেছেন। এর মাধ্যমে কিয়ামতের অবস্থা বর্ণনা করেছেন। সেদিন এ পৃথিবীর কোনোকিছুই অবশিষ্ট থাকবে না। বড় বড় পাহাড়-পর্বত পর্যন্ত সেদিন ধুনিত পশমের ন্যায় উড়তে থাকবে। মানুষ কীটপতঙ্গের ন্যায় বিক্ষিপ্ত হয়ে পড়বে। আসমান, জমিন, সাগর, নদী, বন-জঙ্গল সবকিছুই সেদিন ধ্বংস হয়ে যাবে। সেদিন শুধু আল্লাহ তা'আলা থাকবেন। তিনি ব্যতীত সবকিছুই ধ্বংস হয়ে যাবে।
আলোচ্য সূরায় দ্বিতীয় পর্যায়ে শেষ ৬টি আয়াতে আল্লাহ তায়ালা দুনিয়ার কাজকর্মের পরিণতি বর্ণনা করেছেন।


Explanation:


Sub-Questions:

================================================================================
Question #5 (ID: 800037)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হাবিবা কীভাবে নামায আদায় করতে হয় তা ইতিমধ্যে শিখেছে। কিন্তু কীভাবে বা কী বলে মুনাজাত করতে হয় তা সে জানে না। হাবিবার বড় বোন নাদিয়া কীভাবে মুনাজাত করতে হয় তা শিখিয়ে দিলেন। তিনি হাবিবাকে তিনটি মুনাজাতমূলক আয়াত শিখতে বলেন-

رَبَّنَا ظَلَمْنَا أَنْفُسَنَا وَإِنْ لَمْ تَغْفِرْ لَنَا وَتَرْحَمْنَا لَنَكُونَنَّ مِنَ الْخَاسِرِينَ  رَبَّنَا آتِنَا مِنْ لَدُنْكَ رَحْمَةً وَهَيِّئْ لَنَا مِنْ أَمْرِنَا رَشَدًا . رَبَّنَا عَلَيْكَ تَوَكَّلْنَا وَإِلَيْكَ أَنَبْنَا وَإِلَيْكَ الْمَصِيرُه

Options:
ক. মুনাজাত কী?
খ. উপরের প্রথম আয়াতটি ব্যাখ্যা কর।
গ. উপরের তিনটি আয়াত পাঠ না করে হাবিবা কীভাবে বাংলায় মুনাজাত করতে পারবে?
ঘ. হাবিবার জীবনে মুনাজাতের প্রয়োজনীয়তা বিশ্লেষণ কর।


Correct Answer: 

Solution:
কআমরা স্বীয় কৃতকর্মের জন্য অনুতপ্ত হয়ে আল্লাহ তায়ালার নিকট যে ক্ষমা প্রার্থনা করি, তাকে মুনাজাত বলে।
খআয়াতটির অর্থ হলো- &quot;হে আমাদের প্রতিপালক! আমরা নিজেদের প্রতি অন্যায় করেছি, যদি আপনি আমাদের ক্ষমা না করেন এবং দয়া না করেন, তবে অবশ্যই আমরা ক্ষতিগ্রস্তদের অন্তর্ভুক্ত হব।&quot;(সূরা আল-আ'রাফ: ২৩) আমরা দৈনিক কত গুনাহ করি তার কোনো হিসাব নেই। সুতরাং আল্লাহ যদি আমাদের ক্ষমা না করেন এবং আমাদের প্রতি দয়া না করেন, তাহলে শুধুমাত্র আমাদের নেক আমলের মাধ্যমে জান্নাতে যাওয়ার কোনো সুযোগ নেই। বরং আমরাও ক্ষতিগ্রস্তদের অন্তর্ভুক্ত হব। তাই আমাদের উচিত বেশি বেশি এ দু'আ পড়ে আল্লাহর কাছে ক্ষমা প্রার্থনা করা।
গউপরের মুনাজাতমূলক আয়াত তিনটির পরিবর্তে হাবিবা বাংলায় যা বলে মুনাজাত করতে পারি- ১. &quot;হে আমাদের প্রতিপালক। আমরা নিজেদের প্রতি অন্যায় করেছি, যদি আপনি আমাদের ক্ষমা না করেন এবং দয়া না করেন তবে অবশ্যই আমরা ক্ষতিগ্রস্তদের অন্তর্ভুক্ত হব।&quot; ২. &quot;হে আমাদের প্রতিপালক। আপনি নিজ থেকে আমাদের অনুগ্রহ দান করুন এবং আমাদের জন্য আমাদের কাজকর্ম সঠিকভাবে পরিচালনার ব্যবস্থা করুন।&quot; ৩. &quot;হে আমাদের প্রতিপালক! আমরা তোমরাই উপর নির্ভর করছি, তোমারই অভিমুখী হয়েছি এবং প্রত্যাবর্তন তো তোমারই নিকট।&quot;
ঘহাদিসে এসেছে, &quot;দু'আ সকল ইবাদতের মূল।&quot; আমরা অনেক সময় জ্ঞাতসারে বা অজ্ঞাতবশত এবং শয়তানের ধোঁকায় পড়ে অসংখ্য পাপ কাজ করে বসি। এজন্য অনুতপ্ত হয়ে আমাদের আল্লাহ তায়ালার কাছে ক্ষমা প্রার্থনা করা উচিত এবং মুনাজাত করা উচিত। মানুষ হিসেবে হাবিবাও ভুলের উর্ধ্বে নয়। সুতরাং ইচ্ছায় হোক বা অনিচ্ছায় হোক, যেকোনো সময় তার দ্বারা পাপ কাজ সংঘটিত হতে পারে। সুতরাং হাবিবার উচিত স্বীয় কৃতকর্মের জন্য অনুতপ্ত হয়ে আল্লাহর নিকট ক্ষমা প্রার্থনা করা। আল্লাহর নিকট মুনাজাত করলে তিনি খুশি হন। কেননা আল্লাহ তায়ালা অত্যন্ত ক্ষমাশীল ও দয়ালু। তাঁর দয়া অসীম। রাসুলুল্লাহ (স.) বলেছেন, &quot;আল্লাহ তায়ালা দয়াকে এক শ ভাগ করে নিরানব্বই ভাগ নিজের জন্য রেখেছেন। আর একটি মাত্র ভাগ করে সমগ্র সৃষ্টির মধ্যে বণ্টন করেছেন।&quot; আলোচ্য হাদিস থেকে বোঝা যায়, আল্লাহ পাকের দয়া ও করুণা কত বেশি। আল্লাহ পাক যেমন মানুষের গুনাহ ক্ষমা করার জন্য প্রস্তুত, তেমনি মানুষের যেকোনো অভাব পূরণের জন্যও তিনি সদা প্রস্তুত। তাই আমাদের গুনাহ মাফ এবং অন্য যেকোনো প্রয়োজনে বা সমস্যায় মহান আল্লাহ পাকের দ্বারস্থ হয়ে তাঁর নিকট একান্তভাবে মুনাজাত করা উচিত। তাহলে আশা করা যায় যে, তিনি আমাদের মাফ করে দিবেন এবং সকল সমস্যার সঠিক সমাধান দিবেন। এদিক থেকে হাবিবার জীবনে মুনাজাতের প্রয়োজনীয়তা অপরিসীম এবং অনস্বীকার্য।


Explanation:


Sub-Questions:

================================================================================
Question #6 (ID: 800038)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
রাজাপুর গ্রামের A ও B গোত্র খুবই প্রভাবশালী। তারা নিজেদেরকে নিয়ে সবসময় বড়াই করে, নিজেদের অবস্থানকে শক্তিশালী করতে সর্বদা সচেষ্ট। পরস্পর নিজেদের প্রশংসা, সুনাম ও গর্ব অহংকার নিয়েই ব্যস্ত। এমনকি এক্ষেত্রে তারা নিজেদের স্ব-স্ব গোত্রের স্মরণীয় মৃত্যু ব্যক্তিদেরও গণনা করে অন্যদের ওপর নিজেদের শ্রেষ্ঠত্ব প্রমাণ করার চেষ্টা করে। এমতাবস্থায় একজন ইসলামি চিন্তাবিদ জনাব তাদেরকে বললেন, আপনাদের আচরণের সাথে জাহিলি যুগের মিল আছে, এমনকি এ মর্মে আল্লাহ তায়ালা পবিত্র কুরআনে একটি সূরাও নাযিল করেছেন।

Options:
ক. পবিত্র কুরআনের ১০১ তম সূরা কোনটি?
খ. সূরা লাহাবের শিক্ষা উল্লেখ কর।
গ. জনাব এর বর্ণিত সূরাটির শানে নূযুল ও শিক্ষা লেখ।
ঘ. উদ্দীপক সংশ্লিষ্ট সূরাটির অর্থ লেখ।


Correct Answer: 

Solution:
কসূরা আল-কারিআহ পবিত্র কুরআনের ১০১ তম সূরা
খসূরা লাহাবের শিক্ষা নিচে উল্লেখ করা হলো-
১. রাসুলুল্লাহ (স.) ও ইসলামের বিরোধিতা করা খুবই মারাত্মক কাজ।
২. এর ফলে দুনিয়া ও আখিরাত উভয় স্থানের ধ্বংস অনিবার্য।
৩. দুনিয়ার মানসম্মান, ধন-সম্পদ ইসলামের এসব শত্রুকে ধ্বংস থেকে রক্ষা করতে পারবে না।
গউদ্দীপকের জনাব Y-এর বর্ণিত সূরাটি হলো সূরা আত-তাকাসুর। এর শানে নুযুল উল্লেখ করা হলো-
কুরাইশদের শাখা গোত্র ছিল বনু আবদি মানাফ, বনু কুসাই ও বনু সাহম। এদের প্রত্যেক গোত্র অপর গোত্রকে লক্ষ করে বলত, কী নেতৃত্ব, কী ক্ষমতা কিংবা জনসংখ্যা সবদিক থেকেই আমরা তোমাদের উপরে। এতে করে প্রথমে বনু আবদি মানাফই সবার উপরে প্রমাণিত হলো। শেষে সবাই বলল, আমাদের মধ্যে যারা মারা গেছে তাদেরকেও হিসাব করব। কাজেই তারা কবর স্থানে গিয়ে হাজির হলো এবং কোনটা কার কবর তা বলে বলে গুনতে শুরু করল। এবার বনু সাহমের সংখ্যায় তিন পরিবার বেশি হলো। কেননা জাহিলি যুগে তাঁদের জনসংখ্যা বেশি ছিল। এরই পরিপ্রেক্ষিতে এ সূরা নাযিল হয়।
শিক্ষা: ১. সম্পদের প্রাচুর্যের প্রতি মোহাচ্ছন্ন থাকা উচিত নয়। ২. এটি মানুষকে আখিরাত ভুলিয়ে দেয়। ৩. অন্যায়ভাবে ধন-সম্পদ উপার্জনকারী জাহান্নামে নিক্ষিপ্ত হবে।
আখিরাতে সকল কাজের হিসাব নেওয়া হবে।
ঘউদ্দীপক সংশ্লিষ্ট সূরাটি হলো- সূরা আত-তাকাসুর। এর অর্থ উল্লেখ করা হলো- ১. প্রাচুর্যের প্রতিযোগিতা তোমাদের মোহাচ্ছন্ন করে রাখে। ২. যতক্ষণ না তোমরা কবরে উপনীত হও। (এমনকি এ অবস্থায় তোমরা মৃত্যুর মুখোমুখি হয়ে যাও।) ৩. এটা সংগত নয়, তোমরা অচিরেই তা জানতে পারবে। ৪. আবার বলি এটা সংগত নয়, তোমরা শীঘ্রই তা জানতে পারবে। ৫. সাবধান! তোমাদের নিশ্চিত জ্ঞান থাকলে অবশ্যই তোমরা মোহাচ্ছন্ন হতে না। ৬. তোমরা অবশ্যই জাহান্নাম দেখবে। ৭. আবার বলি, তোমরা তা অবশ্যই চাক্ষুষ প্রত্যয়ে দেখবে। ৮. অতঃপর অবশ্যই সেদিন তোমাদের নিয়ামত সম্পর্কে জিজ্ঞাসা করা হবে।


Explanation:


Sub-Questions:

================================================================================
Question #7 (ID: 800040)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
রাফি ও রাসেল ধর্মীয় খুঁটিনাটি বিষয় নিয়ে প্রায়ই আলোচনা

করে, রাফি প্রায়ই তার আলোচনা বিভিন্ন ব্যক্তির উদ্ধৃতি ব্যবহার করে। পক্ষান্তরে, রাসেল তার কথা প্রায়ই কুরআনে উদ্ধৃতি ব্যবহার করে। রাসেল রাফিকে জানায় কুরআন মজিদ সর্বশেষ ও সর্বশ্রেষ্ঠ আসমানি কিতাব। মানবজীবনের সকল বিষয়ে এর দিক নির্দেশনা রয়েছে। এটি একটি চিরন্তন শাশ্বত মহাগ্রন্থ এবং পরিপূর্ণ জীবনব্যবস্থা। মানবজীবনে কুরআনের অনুসরণ ও বাস্তবায়ন অপরিহার্য।

Options:
ক. بَلْ هُوَ قُرْآنٌ مَجِيدٌ فِي لَوْحٍ مَحْفُوظ&nbsp;অর্থ কী?
খ. কুরআন মাজিদের নামকরণের প্রেক্ষাপট ব্যাখ্যা কর।
গ. রাফি ও রাসেলের জীবনে কুরআনের অনুসরণ ও বাস্তবায়নের প্রয়োজনীয়তা ব্যাখ্যা কর।
ঘ. &quot;আল-কুরআন একটি চিরন্তন, শাশ্বত মহাগ্রন্থ এবং পরিপূর্ণ<br />
জীবনব্যবস্থা&quot; উদ্দীপকের এ উক্তিটির সত্যতা যাচাই কর।


Correct Answer: 

Solution:
কআল্লাহ বলেন, &quot;বস্তুত এটি সম্মানিত কুরআন। সংরক্ষিত ফলকে লিপিবদ্ধ।&quot; (সূরা আল-বুরূজ: ২১-২২)
খকুরআন (فران)  শব্দটি আরবি। যা কারউন (قرء) মূল ধাতু থেকে উৎকলিত। যার অর্থ একত্র করা, সন্নিবেশ করা, জমা করা। আর এর সম্প্রসারিত অর্থ অধ্যয়ন করা, আবৃত্তি করা ও পাঠ করা। আল্লামা ফুরকানী বলেন, কুরআন শব্দটি কারাআতুন( قرءة )মূল ধাতু হতে এসেছে। যার অর্থ পাঠ করা। এ গ্রন্থটি সর্বাধিক পঠিত বলে একে কুরআন বলা হয়।
গআল-কুরআন বিশ্বমানবের ইহকাল ও পরকালের সামগ্রিক কল্যাণের ধারক ও বাহক। স্থান, কাল ও জাতিভেদে কুরআন মানবজাতির জন্য একটি শাশ্বত ও পূর্ণাঙ্গ জীবন বিধান (A complete code of life)। ইসলামি শরিয়তের উৎস হিসেবে কুরআন সর্বপ্রথম ও সর্বপ্রধান ভিত্তি। গোটা বিশ্বমানবতার পথনির্দেশক হলো কুরআন। বর্তমান ঘটনাবলি ছাড়াও অতীতের সকল নবি-রাসুলের শিক্ষা-আদর্শ, কার্যকলাপ ও কৃতিত্বের নিখুঁত বিবরণ এবং অতীত জাতিসমূহের সার্বিক তথ্য কুরআনে সন্নিবেশিত হয়েছে। এটি এক অনন্ত জ্ঞানভাণ্ডার। মানবজীবনে যত প্রকার সমস্যা আছে তার সমাধান, যত প্রকার জিজ্ঞাসা আছে তার উত্তর, মানবজীবনে যা কিছু প্রয়োজন তার বিধিব্যবস্থা কুরআনে কারিমে আছে। মানুষের জাগতিক, আত্মিক সব ব্যাপারে কুরআনে কারিমে আলোচনা করা হয়েছে। সর্বোপরি ইহকালীন ও পরকালীন কল্যাণের পথনির্দেশনা কুরআনে রয়েছে। কাজেই ইহকালীন কল্যাণ ও পরকালীন মুক্তি পেতে হলে রাফি ও রাসেলের অবশ্যই কুরআনের অনুসরণ ও বাস্তবায়ন করতে হবে।
ঘঅতীত যুগের সকল আসমানি গ্রন্থই ছিল কোনো গোষ্ঠী, জাতি বা ভৌগোলিক সীমারেখাবেষ্টিত জনগোষ্ঠীর জন্য। আর তা ছিল নির্দিষ্ট সময়ের জন্য হিদায়েতের উৎস। কিন্তু আল-কুরআন কোনো নির্দিষ্ট জাতি, গোষ্ঠী, সম্প্রদায়, দেশ বা কালকে কেন্দ্র করে নাযিল হয়নি। এটি বরং সমগ্র বিশ্বমানবতার জন্য সর্বাত্মক হিদায়েতের সওগাত নিয়ে আবির্ভূত হয়েছে। মহান আল্লাহ এ মর্মে ঘোষণা করেন, &quot;সকল প্রশংসা আল্লাহরই, যিনি তাঁর বান্দার প্রতি এ কিতাব অবতরণ করেছেন, আর এতে তিনি কোনো প্রকার বক্রতা তথা, অপূর্ণতা রাখেননি।&quot; (সূরা কাহাফ: ১) এ পবিত্র কুরআনই ইসলামি জীবনব্যবস্থার মূলনীতি ও অনুশাসনের উৎস। পবিত্র কুরআনের ওপরই ইসলামি শরিয়তের সম্পূর্ণ ইমারতের অবকাঠামো প্রতিষ্ঠিত। কুরআনের মাধ্যমে ইসলামি জীবনব্যবস্থা পরিপূর্ণ করে দেওয়া হয়েছে। জীবনব্যবস্থার পরিপূর্ণতার কথা ঘোষণা করে আল্লাহ বলেন, &quot;আজ আমি তোমাদের জন্য তোমাদের দ্বীনকে পূর্ণ করে দিলাম। তোমাদের জন্য আমার নিয়ামতসমূহ সম্পূর্ণ করে দিলাম। আর তোমাদের জন্য একমাত্র জীবনব্যবস্থা হিসেবে ইসলামকে মনোনীত করে দিলাম।&quot; (সূরা মায়িদা: ৩)
পরিশেষে বলা যায় যে, আল-কুরআন চিরন্তন, শাশ্বত মহাগ্রন্থ এবং পরিপূর্ণ জীবনব্যবস্থা। এর অনুসরণ করলেই মানবজাতি পাবে মুক্তির দিশা।


Explanation:


Sub-Questions:

================================================================================
Question #8 (ID: 800041)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মসজিদের ইমাম সাহেব প্রতিদিন ফজরের নামাযের পরে সূরা হাশরের তিন আয়াত পাঠ করেন। একদিন ইমাম সাহেব প্রতিদিনকার মতো এক সাথে সবাই তিলাওয়াত না করে পৃথক পৃথকভাবে সবার তিলাওয়াত শোনেন। অধিকাংশ মুসল্লি শুদ্ধভাবে তিলাওয়াত করতে না পারায় তিনি ব্যথিত হন। তিনি তাদের কাছে। তাজবিদ শিক্ষার প্রয়োজনীয়তা তুলে ধরেন।

Options:
ক. তাজবিদ কী?
খ. মুসল্লিগণ শুদ্ধভাবে কুরআন তিলাওয়াত করতে পারেননি কেন?
গ. শুদ্ধভাবে তিলাওয়াত করতে হলে মুসল্লিদের কী করতে হবে? ব্যাখ্যা কর।
ঘ. শুদ্ধভাবে কুরআন তিলাওয়াতের জন্য মুসল্লিদের তাজবিদ শিক্ষার প্রয়োজনীয়তা বিশ্লেষণ কর।


Correct Answer: 

Solution:
কইসলামি পরিভাষায় কুরআন মাজিদের প্রতিটি হরফের মাখরাজ ও সিফাত জানা এবং মাদ্দ ও গুন্নাহ্ আদায় করার নিয়মকে তাজবিদ বলে।
খবিশুদ্ধভাবে কুরআন তিলাওয়াতের প্রথম শর্ত হলো তাজবিদ শিক্ষা। তাজবিদ শিক্ষা ব্যতীত বিশুদ্ধভাবে কুরআন তিলাওয়াত সম্ভব নয়। মুসল্লিদের তাজবিদ সম্পর্কে জ্ঞান না থাকায় তারা বিশুদ্ধভাবে কুরআন তিলাওয়াত করতে পারেনি।
গশুদ্ধভাবে কুরআন তিলাওয়াত করতে হলে মুসল্লিদেরকে প্রথমেই তাজবিদের জ্ঞান অর্জন করতে হবে। কেননা তাজবিদের জ্ঞান না থাকলে কোনোভাবেই বিশুদ্ধভাবে কুরআন তিলাওয়াত সম্ভব নয়। আর তাজবিদের জ্ঞান অর্জনের জন্য মুসল্লিদেরকে প্রতিটি হরফের মাখরাজ ও সিফাত জানার পাশাপাশি মাদ্দ ও গুন্নাহ সম্পর্কে সঠিকভাবে জানতে হবে। এ লক্ষ্যে মুসল্লিগণ কোনো ক্বারী; হাফিয বা বিশুদ্ধভাবে কুরআন তিলাওয়াত করতে পারেন এমন যে কারও সহযোগিতা নিতে পারেন।
ঘশুদ্ধভাবে কুরআন তিলাওয়াতের জন্য তাজবিদ শিক্ষার কোনো বিকল্প নেই। তাজবিদের সাথে কুরআন পাঠের ব্যাপারে 'আল্লাহ পাকের নির্দেশ রয়েছে। তিনি বলেন, &quot;আপনি কুরআন আবৃত্তি করুন ধীরে ধীরে ও সুস্পষ্টভাবে।&quot; (সূরা আল-মুয্যাম্মিল: ৪)
কুরআন তিলাওয়াত একটি অত্যন্ত ফযিলতের কাজ, নফল ইবাদতের মধ্যে সর্বশ্রেষ্ঠ, ইবাদত হলো কুরআন তিলাওয়াত। কুরআন মাজিদ পাঠ করলে প্রত্যেকটি অক্ষরের বিনিময়ে কমপক্ষে দশটি নেকি পাওয়া যায়। কিন্তু কুরআন তিলাওয়াতের এত ফজিলত ও নেকি নির্ভর করে শুদ্ধভাবে কুরআন তিলাওয়াতের ওপর। কুরআন তিলাওয়াত শুদ্ধ না হলে নেকি তো হবেই না; বরং মারাত্মক গুনাহগার হওয়ার সম্ভাবনা রয়েছে। এ প্রসঙ্গে রাসুল (স.) বলেন, &quot;অনেক ক্বারী (পাঠক) কুরআন পাঠ করেন আর কুরআন তাদেরকে অভিসম্পাত দেয়।&quot;: আলোচ্য হাদিস থেকে বোঝা যায় যে, শুদ্ধভাবে কুরআন তিলাওয়াত না করলে গুনাহগার হতে হবে। তাই শুদ্ধভাবে কুরআন তিলাওয়াতের জন্য মুসল্লিদের তাজবিদ শিক্ষার প্রয়োজনীয়তা অপরিসীম।


Explanation:


Sub-Questions:

================================================================================
Question #9 (ID: 800042)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আনিকা কুরআন মজিদ অবতরণের সময় জানতে চাইলে শিক্ষক তাকে গোটা কুরআন রমযান মাসে শবে কদরে নাযিল হয়। বলে জানান। আবার তার প্রশ্নের জবাবে শিক্ষক বলেন, কুরআন মজিদের সংকলন ও সংরক্ষণ হয়েছিল সুচারুরূপে। কেননা আল্লাহ ঘোষণা করেছেন, "এর সংরক্ষণ ও পাঠ করানোর দায়িত্ব আমারই।"

Options:
ক. একজন ভন্ড নবির নাম লেখ।
খ. কীভাবে কুরআন অবতরণ করা হয়?
গ. কুরআন সংকলনের ব্যাপারে কার অবদান বেশি? ব্যাখ্যা কর।
ঘ. উদ্দীপকে উল্লিখিত শেষোক্ত বাণীটি ব্যাখ্যা কর।


Correct Answer: 

Solution:
কএকজন ভন্ডনবির নাম হলো মুসাইলামাতুল কায্যাব।
খসর্বপ্রথম লাওহি মাহফুজ থেকে আল-কুরআন কদরের রাতে প্রথম আসমানের 'বায়তুল ইয্যাহ' নামক স্থানে এক সাথে অবতীর্ণ হয়। এর পর প্রয়োজন অনুসারে প্রথম আসমান থেকে পুরো কুরআন মজিদ প্রিয় নবি (স.)-এর ওপর নাযিল করা হয়। মহানবি (স.) যখন হেরা গুহায় ধ্যানমগ্ন ছিলেন তখন জিব্রাইল (আ.) সর্বপ্রথম সূরা আলাকের প্রথম ৫ আয়াত নাযিল করেন। পরবর্তীতে অন্যান্য সূরা নাযিল করা হয়।
গকুরআন সংকলনের ব্যাপারে হযরত উসমান (রা.)-এর অবদান বেশি বলে প্রতীয়মান হয়।
ইয়ামামার যুদ্ধে বহু সংখ্যক হাফিজে কুরআন শহিদ হলে সর্বপ্রথম হযরত উমর (রা.) কুরআন সংকলনের প্রয়োজনীয়তা অনুভব করেন। তাঁর পরামর্শে হযরত আবু বকর (রা.) পবিত্র কুরআন সংকলনের উদ্যোগ নেন এবং হযরত যায়িদ (রা.) মাধ্যমে তা সম্পন্ন হয়। তাদের এ অবদান অনস্বীকার্য। 
কিন্তু তৃতীয় খলিফা হযরত উসমান (রা.)-এর আমলে কুরআনের পাঠরীতি নিয়ে মারাত্মক বিপর্যয় দেখা দেয়। এমনকি এ নিয়ে মুসলমানদের মধ্যে নানা অনৈক্যের সৃষ্টি হয়। এমতাবস্থায় হযরত উসমান (রা.) বিশিষ্ট সাহাবিগণের সাথে পরামর্শ করে আল-কুরআনের একক ও পাঠরীতি প্রচারের সিদ্ধান্ত গ্রহণ করেন। এজন্য তিনি হযরত যায়দ (রা.)-এর নেতৃত্বে একটি কমিটি গঠন করেন। এ কমিটি হযরত হাফসা (রা.)-এর নিকট সংরক্ষিত মূল পাণ্ডুলিপি থেকে আরও সাতটি অনুলিপি প্রস্তুত করেন। এরপর বিভিন্ন প্রদেশে আল-কুরআনের এক এক কপি পাঠিয়ে দেওয়া হয়। ফলে কুরআনের পাঠরীতি নিয়ে মুসলমানদের অনৈক্য দূর হয়। আল-কুরআনের সংরক্ষণের এরূপ অসামান্য অবদানের জন্য হযরত উসমান (রা.)-কে জামিটল করআন বলা হম।
ঘআল-কুরআন মহান আল্লাহর পবিত্র বাণী। এটি সংরক্ষণ করার দায়িত্বও তারই। তিনি স্বয়ং আল-কুরআন সংরক্ষণের দায়িত্ব গ্রহণ করেছেন। এজন্য আল্লাহ তায়ালা নিজেই বলেছেন। এর সংরক্ষণ ও পাঠ করানোর দায়িত্ব আমারই।&quot; (সূরা আল কিয়ামাহ: ১৭)
আল-কুরআনের সংরক্ষক স্বয়ং মহান আল্লাহ। এজন্য আজ পর্যন্ত এটির কোনোরূপ পরিবর্তন হয়নি। আর ভবিষ্যতেও হবে না। এটি সকল প্রকার পরিবর্তন, পরিবর্ধন ও সংস্কার হতে মুক্ত। কেউ এতে নতুন কোনোকিছু, সংযোজন বা বিয়োজন করতে পারবে না। আল-কুরআনের প্রতিটি হরকত, নুকতা, শব্দ সবকিছুই অপরিবর্তিত। যদি সংরক্ষণের দায়িত্ব মহান আল্লাহ না নিতেন তাহলে এ গ্রন্থটি এরূপ অপরিবর্তিত অবস্থায় থাকত না, পূর্ববর্তী আসমানি কিতাবগুলোর কোনোটি বিলুপ্ত হয়েছে আবার কোনোটি বিকৃত হয়েছে। ফলে মানুষ সত্য পথ হতে বিচ্যুত হয়েছে কিন্তু পবিত্র কুরআনে এমনটি হয়নি। যদি পৃথিবীর সকল বই নষ্ট হয়ে যায় সেই সাথে পবিত্র কুরআনের সব কপিও বিলুপ্ত হয় তবুও কুরআন হারিয়ে যাবে না। কারণ লক্ষ লক্ষ হাফিজে কুরআনের অন্তরে এ কুরআন হুবহু একইভাবে সংরক্ষিত রয়েছে। যা করেছেন মহান আল্লাহ তায়ালা। আর এটাই প্রশ্নে ইঙ্গিত করা হয়েছে।


Explanation:


Sub-Questions:

================================================================================
Question #10 (ID: 800043)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জাবেদ নিজের মতো করে খুব দ্রুত কুরআন তিলাওয়াত করে। তিলাওয়াতের সময় শুদ্ধতার দিকে তার কোনো খেয়াল থাকে না। জাবেদের বন্ধু জহির বলে, তুমি কুরআন তিলাওয়াতের সুনির্দিষ্ট নিয়মগুলো অনুসরণ কর না। এ কারণে তোমার তিলাওয়াত শুদ্ধ হয় না। আর কুরআন শুদ্ধ করে তিলাওয়াতের অনেক গুরুত্ব ও ফযিলত রয়েছে।

Options:
ক. তাজবিদ শব্দের অর্থ কী?
খ. মাদ্দ বলতে কী বোঝায়?
গ. জহির জাবেদকে কিসের কথা বলেছে? ব্যাখ্যা কর।
ঘ. জহিরের শেষ বক্তব্যটির যথার্থতা নিরূপণ কর।


Correct Answer: 

Solution:
কতাজবিদ শব্দের অর্থ সুন্দর করা, সাজানো ইত্যাদি।
খশুদ্ধভাবে কুরআন তিলাওয়াতের বিশেষ পদ্ধতির নাম মাদ্দ। মাদ্দ শব্দের অর্থ দীর্ঘ করা। তাজবিদের পরিভাষায় মাদ্দের হরফের ডানদিকের হরকত যুক্ত হরফ লম্বা করে পড়াকে মাদ্দ বলে। মাদ্দের হরফ তিনটি, যথা- ১. ওয়াও , ২. আলিফ , ৩. ইয়া । মাদ্দ সাধারণত দুই প্রকার, যথা- ১. মাদ্দে আসলি ও ২. মাদ্দে ফারঈ।
গজহির জাবেদকে কুরআন তিলাওয়াতের ক্ষেত্রে তাজবিদের অনুসরণ করতে বলেছে। কারণ শুদ্ধরূপে কুরআন তিলাওয়াত করতে হলে অবশ্যই তাজবিদের নিয়মকানুন অনুযায়ী তিলাওয়াত করতে হবে।
কুরআন তিলাওয়াতের জন্য বেশকিছু নিয়মকানুন রয়েছে। যেমন-মাখরাজ, সিফাত, মাদ্দ, ওয়াকফ, গুন্নাহ ইত্যাদি। এসব নিয়মকানুন সহকারে শুদ্ধরূপে কুরআন তিলাওয়াত করাকেই তাজবিদ বলে।
তাজবিদ অনুসারে কুরআন তিলাওয়াত করা আল্লাহর নির্দেশ। এ মর্মে তিনি বলেছেন, আপনি কুরআন আবৃত্তি করুন ধীরে ধীরে ও সুস্পষ্টভাবে।&quot; (সূরা আল মুয়াযাম্মিল ৪) অথচ জাবেদ খুব দ্রুত কুরআন তিলাওয়াত করে এবং শুদ্ধতার দিকে খেয়াল রাখে না। এজন্যই জহির জাবেদকে শুদ্ধভাবে কুরআন তিলাওয়াত করতে বলে। অর্থাৎ তাজবিদ অনুসারে তিলাওয়াত করতে বলে।
ঘজহিরের শেষ বক্তব্যটি হলো- &quot;কুরআন শুদ্ধ করে তিলাওয়াতের অনেক গুরুত্ব ও ফযিলত রয়েছে।&quot; জহিরের এ বক্তব্যটি সম্পূর্ণ যথার্থ।
কুরআন তিলাওয়াতের গুরুত্ব ও ফজিলত অত্যন্ত বেশি। এর প্রতিটি হরফ তিলাওয়াতেই নেকি পাওয়া যায়। নবি করিম (স.) বলেন, যে ব্যক্তি আল্লাহর কিতাব থেকে একটি হরফও পাঠ করবে সে একটি নেকি লাভকরবে। আর এ নেকির পরিমাণ হলো দশ গুণ। (তিরমিযি) বস্তুত কুরআন তিলাওয়াত উত্তম ইবাদত। রাসুলুল্লাহ (স.) বলেন, আমার উম্মতের উত্তম ইবাদত হলো কুরআন তিলাওয়াত। (বায়হাকি)
কুরআন হলো নুর বা জ্যোতি। এটি তিলাওয়াতকারীর মর্যাদা সমুন্নত করে। কুরআন তিলাওয়াতের মাধ্যমে বান্দা আল্লাহ তায়ালার সন্তুষ্টি ও সান্নিধ্য লাভ করতে পারে। এর মাধ্যমে মানুষের অন্তর পরিশুদ্ধ হয়। মানুষ নৈতিক ও মানবিক গুণাবলিতে উদ্ভাসিত হয়।
প্রকৃতপক্ষে, যথাযথভাবে কুরআন তিলাওয়াত করার দ্বারা মানুষ দুনিয়া ও আখিরাতে সফলতা লাভ করতে পারে। শুদ্ধ ও সুন্দররূপে কুরআন তিলাওয়াত করলে এবং এর মর্মার্থ বুঝে সে অনুযায়ী আমল করলে মানুষ প্রভূত সম্মান ও মর্যাদার অধিকারী হয়। হাদিসে এসেছে, যে ব্যক্তি কুরআন তিলাওয়াত করে এবং সে অনুযায়ী আমল করে, কিয়ামতের দিন তার পিতামাতাকে সূর্যের চাইতেও উজ্জ্বল মুকুট পরানো হবে (আহমদ ও আবু দাউদ)। উপরিউক্ত আলোচনা হতে এটাই প্রতীয়মান হয় যে, জহিরের বক্তব্যটি যথার্থ ও সম্পূর্ণ সঠিক।


Explanation:


Sub-Questions:

================================================================================
Question #11 (ID: 800044)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সুমন একদিন তুহিনের ব্যাগ থেকে ১০০ টাকা চুরি করল। তুহিন এ চুরির কথা শিক্ষককে জানাল, শিক্ষক সুমনকে ডেকে চুরির শাস্তির কথা তুলে ধরেন। কারণ হাশরের ময়দানে কোনোকিছু গোপন থাকবে না। এ সম্পর্কে পবিত্র কুরআনে বলা হয়েছে, অন্তরে যা আছে তা হাশরের দিনে প্রকাশ করা হবে।

Options:
ক. সূরা আদিয়াত পবিত্র কুরআনের কততম সূরা?
খ. সূরা আল কারিআহকে কেন আল কারিআহ নামকরণ করা হয়েছে? ব্যাখ্যা কর।
গ. উদ্দীপকের শিক্ষক যে সূরাটির আয়াত পাঠ করলেন তার শিক্ষা বর্ণনা কর।
ঘ. উক্ত সূরাটির অর্থ লেখ।


Correct Answer: 

Solution:
কসূরা আদিয়াত পবিত্র কুরআনের ১০০তম সূরা।
খসূরা আল-কারিআহ-এর প্রথম শব্দ হলো কারিআহ। এর অর্থ সজোরে আঘাতকারী। কিয়ামত বা মহাপ্রলয় পৃথিবীকে সজোরে আঘাত করবে বলে একে কারিআহ বলা হয়। এ সূরায় কিয়ামতের নানা অবস্থার বর্ণনা করা হয়েছে। এজন্য এ সূরাকে আল-কারিআহ নামকরণ করা হয়েছে।
গউদ্দীপকের শিক্ষক সূরা আদিয়াতের ১০নং আয়াত পাঠ করেছেন।
সূরা আদিয়াত পবিত্র কুরআনে শততম সূরা। এর আয়াত সংখ্যা ১১ এবং এটি মক্কায় অবতীর্ণ সূরা। এ সূরা থেকে আমরা নিম্নোক্ত শিক্ষালাভ করি। যেমন- ১. নিঃসন্দেহে মানুষ তার প্রতিপালকের প্রতি অকৃতজ্ঞ। ২. ধনসম্পদের প্রতিও মানুষের আসক্তি প্রবল। ৩. আখিরাতে মানুষের অন্তরের গোপন বিষয়ও প্রকাশ করা হবে। ৪. অতঃপর আল্লাহ তায়ালা মানুষের চূড়ান্ত ফায়সালা করবেন।
অতএব, আমরা সদাসর্বদা এ সূরার শিক্ষা মনে রাখব। আল্লাহ তায়ালার নিয়ামতের শুকরিয়া আদায় করব। কখনই তাঁর প্রতি অকৃতজ্ঞ হব না। সাথে সাথে ধনসম্পদের লোভে পড়ে অন্যায় ও অসৎ কাজ করব না। বরং আখিরাতে জবাবদিহি করার কথা স্মরণ রেখে সর্বদা আল্লাহ তায়ালার আনুগত্য করব।
ঘউদ্দীপকে নির্দেশিত সূরাটি হলো সূরা আদিয়াত। এটি পবিত্র কুরআনের ১০০তম সূরা। এটি মাক্কী সূরা। এর মোট আয়াত সংখ্যা হলো এগার। সূরাটির অর্থ-
॥ পরম করুণাময় অতি দয়ালু আল্লাহর নামে ॥
১. শপথ ঊর্ধ্বশ্বাসে দাবমান অশ্বরাজির।
২. যারা ক্ষুরাঘাতে অগ্নি স্ফুলিঙ্গ ছড়ায়।
৩. যারা প্রভাতকালে আক্রমণ করে।
৪. আর তখন ধূলি উড়ায়।
৫. অতঃপর শত্রুদের মধ্যে ঢুকে পড়ে।
৬. নিশ্চয়ই মানুষ তার রবের প্রতি অকৃতজ্ঞ।
৭. আর নিশ্চয়ই এটি তার নিজেরই জানা।
৮. আর সে ধনসম্পদের প্রতি প্রবলভাবে আসক্ত।
৯. তবে কি সে সেই সম্পর্কে অবহিত নয়, যখন কবরে যা আছে উত্থিত হবে।
১০. এবং অন্তরে যা আছে তা প্রকাশ করা হবে।
১১. সেদিন তাদের কী হবে, সে ব্যাপারে তাদের রব অবশ্যই সবিশেষ অবহিত।


Explanation:


Sub-Questions:

================================================================================
Question #12 (ID: 800046)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
হামিদুর রহমান সাহেব একজন দ্বীনদার আলেম। তার ভাই কালাম একজন বেনামাযি ও লম্পট প্রকৃতির লোক। হামিদ সাহেব কালামকে সুপথে আনার জন্য নানা উপায় অবলম্বন করেও। ব্যর্থ হয়েছেন। কালাম হামিদ সাহেবের দ্বীনি কাজকর্মের। সমালোচনা করে ও বিভিন্ন রকম বাধা প্রদান করে। এ কাজে তার। স্ত্রীও তাকে সহযোগিতা করে। একদিন হামিদ সাহেব কালামকে সূরা লাহাবের অনুবাদ পড়ে শোনান।

Options:
ক. سَيَصْلَى نَارُ اذَاتَ لَهَبٍ&nbsp;আয়াতটির অর্থ&nbsp;কী?
খ. সূরা লাহাব নাযিল করা হয় কেন?
গ. সূরা লাহাব থেকে কালাম কী শিক্ষা লাভ করতে পারে? ব্যাখ্যা কর।
ঘ. সূরা লাহাবের আলোকে কালামের পরিণতি বিশ্লেষণ কর।


Correct Answer: 

Solution:
কسَيَصْلَى نَارُ اذَاتَ لَهَبٍ আয়াতটির অর্থ  হলো- &quot;শীঘ্রই সে (আবু লাহাব) লেলিহান আগুনে প্রবেশ করবে।&quot;
খএকদিন মহানবি (স.) সাফা পাহাড়ে দাঁড়িয়ে মক্কার কাফিরদের
উদ্দেশ্যে বলেন, আমি যদি বলি যে, এ পাহাড়ের অপরদিকে একদল শত্রু তোমাদের ওপর আক্রমণ করার জন্য ওৎ পেতে আছে। তোমরা কি তা বিশ্বাস করবে? সকলে সমস্বরে বলল, অবশ্যই করব। কারণ তুমি কখনো মিথ্যা বল না। তখন নবি করিম (স.) তাদেরকে কালিমার দাওয়াত দিয়ে বললেন, তোমরা এক আল্লাহতে বিশ্বাস কর। তাঁর সাথে কাউকে শরিক কর না। তাঁর কথা শুনে আবু লাহাব বলে উঠল ও অর্থাৎ, 'তুমি ধ্বংস হও'। তার এ হঠকারী উক্তির প্রেক্ষিতে আলোচ্য সূরাটি অবতীর্ণ হয়।
গআলোচ্য সূরায় মুহাম্মদ (স.) ও ইসলামের বিরুদ্ধাচরণের কারণে আবু লাহাবের করুণ পরিণতি সম্পর্কে আলোচনা করা হয়েছে। আবু লাহাব হযরত মুহাম্মদ (স.)-এর আপন চাচা হওয়া সত্ত্বেও তাঁর প্রতি হঠকারী উক্তির কারণে আল্লাহ পাক স্বয়ং আবু লাহাবের নাম উল্লেখ করে তার ক্ষতিকর পরিণতি সম্পর্কে আলোচ্য সূরায় আলোকপাত করেছেন। আলোচ্য সূরা থেকে কালাম যা শিক্ষালাভ করতে পারে তা হলো মহানবি (স.) তথা ইসলামের বিরুদ্ধাচরণ করলে তার ধ্বংস অনিবার্য। এক্ষেত্রে সে যত ধনসম্পদের অধিকারী হোক না কেন তার সম্পদ তার কোনো উপকারে আসবে না। দ্বিতীয়ত ইমান ও নেক আমল ছাড়া শুধুমাত্র আত্মীয়তার বন্ধন কাউকে আল্লাহর শাস্তি থেকে রক্ষা করতে পারবে না।
ঘসূরা লাহাবের আলোকে কালামের পরিণতি অত্যন্ত ভয়াবহ। মক্কার কাফিরগণ মুহাম্মদ (স.)-এর বিরুদ্ধে যে কাজটি করত, তার সঙ্গে বাবুলের কাজের অনেকাংশে মিল রয়েছে। এমনকি তার কাজটি খোদ আবু লাহাবের কাজেরই প্রতিরূপ। সে শুধু নামায ত্যাগ করেই ক্ষান্ত হয়নি। বরং সে তার ভাই মনসুর সাহেবের দ্বীনি কাজকর্মের বিরুদ্ধাচরণ করে এবং তার কাজে বিভিন্ন রকম বাধা প্রদান করে। উপরন্তু তার স্ত্রীও তাকে এ কাজে সহযোগিতা করে। আবু লাহাব ও তার স্ত্রী উম্মে জামিলা যেভাবে মুহাম্মদ (স.)-এর বিরুদ্ধাচরণ করত, বাবুল ও তার স্ত্রীও তেমনি তার ভাইয়ের দ্বীনি কাজকর্মের তথা ইসলামের বিরোধিতা করে। সুতরাং তার পরিণতি আবু লাহাবের পরিণতির মতো হওয়াই স্বাভাবিক। আবু লাহাব যেমন মুহাম্মদ (স.)-এর আপন চাচা হওয়া সত্ত্বেও লেলিহান আগুনে প্রবেশ করবে, তেমনি কালামও একজন দ্বীনদার লোকের ভাই হওয়া সত্ত্বেও ইসলামের বিরুদ্ধাচরণের জন্য পরকালে আল্লাহর আযাব থেকে রেহাই পাবে না।


Explanation:


Sub-Questions:

