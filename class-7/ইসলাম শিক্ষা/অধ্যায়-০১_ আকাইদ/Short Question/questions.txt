================================================================================
Question #1 (ID: 799985)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সপ্তম শ্রেণির শিক্ষার্থী রতন একদিন তার সহপাঠী মুরাদকে বলল, সৃষ্টিকর্তা দেব-দেবীদেরকে অনেক ক্ষমতা প্রদান করেছেন। তাই তাদের কাছে বিদ্যা, ধন-সম্পদ এবং বিপদ মুক্তির জন্য প্রার্থনা করলে তারা তা দিয়ে থাকেন। এ কথা শুনে মুরাদ বলল, তোমার কথা সঠিক নয়। মহান সৃষ্টিকর্তা আল্লাহ এক ও অদ্বিতীয় সত্তা। তাঁর সমকক্ষ কেউ নেই। সকল ক্ষমতা একমাত্র তাঁরই।

Options:
ক. তাওহিদ শব্দের অর্থ কী?
খ. তাওহিদে বিশ্বাস করতে হবে কেন?
গ. রতনের বক্তব্য&nbsp;ইসলামের কোন বিশ্বাসের পরিপন্থী? ব্যাখ্যা কর।
ঘ. মুরাদের বক্তব্যের যৌক্তিকতা বিশ্লেষণ কর।


Correct Answer: 

Solution:
কতাওহিদ শব্দের অর্থ একত্ববাদ।
খতাওহিদে বিশ্বাস করা একান্ত অপরিহার্য। মহান আল্লাহকে এক ও অদ্বিতীয় সত্তা হিসেবে বিশ্বাস করার নামই তাওহিদ। কেননা তাওহিদে বিশ্বাসের মাধ্যমেই মানুষ ইমান ও ইসলামে প্রবেশ করে। তাওহিদে বিশ্বাস মানুষকে দুনিয়া ও আখিরাতে সফলতা এনে দেয়। তাওহিদে  বিশ্বাস না করলে মানুষ বিপথগামী হয়ে যায়। তাওহিদে বিশ্বাস ছাড়া কোনো ইবাদতই আল্লাহর দরবারে গৃহীত হবে না। সুতরাং তাওহিদে বিশ্বাস করতে হবে।
গরতনের বক্তব্য তাওহিদে বিশ্বাসের পরিপন্থী। কারণ তাওহিদের মূল কথাই হলো, আল্লাহ এক ও অদ্বিতীয়। তিনি যেমন তার সত্তায় এক ও অদ্বিতীয় তেমনি তিনি তার গুণাবলিতেও এক ও অদ্বিতীয়। উদ্দীপকের রতন বলে বিদ্যা, ধন-সম্পদ এবং বিপদমুক্তির জন্য দেব-দেবীর নিকট প্রার্থনা করলে তারা তা দিয়ে থাকেন। সুতরাং রতনের বক্তব্য তাওহিদে বিশ্বাসের সম্পূর্ণ পরিপন্থী।
ঘমুরাদের বক্তব্য সম্পূর্ণ সঠিক ও যৌক্তিক। কারণ, মহান আল্লাহ যেমন তার সত্তায় একক, তেমনি তাঁর গুণাবলিতেও একক। তিনিই আমাদের রক্ষক, সৃষ্টিকর্তা, পালনকর্তা ও রিযিকদাতা। সকল মানুষকে রিযিক, জ্ঞান, বিপদমুক্তি এমনকি সকল প্রয়োজনে একমাত্র তাঁরই নিকট প্রার্থনা করতে হবে। উদ্দীপকের মুরাদের সহপাঠী রতন দেব-দেবীদেরকে বিভিন্ন প্রয়োজন পূরণে ক্ষমতাবান মনে করলে মুরাদ তার প্রতি বিরোধিতা করে তাওহিদের মহান শিক্ষা তুলে ধরে। সুতরাং মুরাদের বক্তব্য সঠিক ও যৌক্তিক।


Explanation:


Sub-Questions:

================================================================================
Question #2 (ID: 799986)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ধনুমিয়া বল্লাহীন জীবনযাপন করে। মসজিদের ইমাম সাহেব তাকে বলেন, একদিন তোমাকে কৃতকর্মের জবাব দিতে হবে। এতে ধনুমিয়া বলে, মানুষের দুনিয়ার জীবনই শেষ। এ কথা শুনে ইমাম সাহেব বলেন, দুনিয়ার জীবনই শেষ নয় বরং 'দুনিয়া হলো আখিরাতের শস্যক্ষেত্রে'।

Options:
ক. আখিরাত অর্থ কী?
খ. মিযান কাকে বলে? বুঝিয়ে লেখ।
গ. উদ্দীপকের ধনুমিয়ার মনোভাব ইসলামের দৃষ্টিতে কীসের&nbsp; শামিল? ব্যাখ্যা কর।
ঘ. ধনুমিয়ার কথার প্রেক্ষিতে ইমাম সাহেবের উক্তিটির তাৎপর্য&nbsp; বিশ্লেষণ কর।


Correct Answer: 

Solution:
কআখিরাত অর্থ পরকাল।
খযে পরিমাপক যন্ত্রের দ্বারা কিয়ামতের দিন মানুষের পাপ-পুণ্যকে ওজন করা হবে তাকে মিযান বলে। মিযান আখিরাতের একটি পর্যায়। মিযান একটি মানদণ্ড। যার দুটি পাল্লা হবে। একটিতে থাকবে পাপ, অন্যটিতে থাকবে পুণ্য। যার পুণ্য বেশি হবে সে জান্নাতে যাবে। আর যার পাপ বেশি হবে সে জাহান্নামে যাবে।
গধনুমিয়ার মনোভাব ইসলামের দৃষ্টিতে কুফরের শামিল। কারণ সে আখিরাতকে অস্বীকার করেছে। পরকাল হলো ইহকালের পরের জীবন। প্রকৃতপক্ষে দুনিয়ার জীবনই মানুষের শেষ জীবন নয়। বরং মানুষের জন্য আর একটি জীবন রয়েছে। সে জীবনই আখিরাতের অনন্ত জীবন। মানুষ সেখানে দুনিয়ার ভালো কাজের জন্য জান্নাত লাভ করবে এবং মন্দ কাজের জন্য জাহান্নামের কঠিন শাস্তি ভোগ করবে। উদ্দীপকে ধনুমিয়া আখিরাতে বিশ্বাস করে না। সে মনে করে, মানুষের দুনিয়ার জীবনই শেষ। সুতরাং বলা যায়, ইমানের অন্যতম মৌলিক বিষয়আখিরাতকে অস্বীকার করার কারণে ধনুমিয়া মুমিন নয়। বরং তার এরূপ মনোভাব ইসলামের দৃষ্টিতে কুফরের শামিল।
ঘ'দুনিয়ার জীবনই শেষ নয় বরং দুনিয়া হলো আখিরাতের শস্যক্ষেত্র'- ইমাম সাহেবের এ উক্তিটি অত্যন্ত তাৎপর্যপূর্ণ। দুনিয়ার জীবনই মানুষের জন্য শেষ জীবন নয়। দুনিয়াতে মানুষ যেরূপ আমল করেছে সেরূপ ফল ভোগ করবে। কৃষক শস্যক্ষেত্রে যেরূপ চাষাবাদ করে, সেরূপই ফল লাভ করে। জমিতে ধান লাগালে ফসল হিসেবে ধানই পাওয়া যায়। আর কেউ যদি জমিতে কাঁটা গাছ রোপণ করে তবে তা সে শুধু কাঁটাই লাভ করবে। দুনিয়ার জীবনও তদ্রুপ। দুনিয়াতে যে ব্যক্তি ইমান এনেছে ও সৎকর্ম করেছে সে আখিরাতে সম্মান ও মর্যাদা লাভকরবে। তার আবাসস্থল হবে চিরশান্তির স্থান জান্নাত। অন্যদিকে যে ব্যক্তি ইমান আনবে না এবং অন্যায় ও খারাপ কাজ করবে, আখিরাতে সে শাস্তি ভোগ করবে। তার ঠিকানা হবে শাস্তি ভোগের স্থান জাহান্নাম। কাজেই দুনিয়া হলো আখিরাতের শস্যক্ষেত্র।


Explanation:


Sub-Questions:

================================================================================
Question #3 (ID: 799987)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মাজেদা একজন ধার্মিক মহিলা। তিনি তাওহিদ ও রিসালাতসহ ইমানের সব মৌলিক বিষয়গুলোর প্রতি বিশ্বাস রাখেন। কিন্তু তার প্রতিবেশী মালেকা মনে করেন, তাওহিদে বিশ্বাস করাই আমাদের জন্য যথেষ্ট। রিসালাতে বিশ্বাসের প্রয়োজন নেই। বিষয়টি তাদের ধর্মীয় শিক্ষককে জানালে শিক্ষক মালেকাকে বললেন, রিসালাতে বিশ্বাস ছাড়া তাওহিদে বিশ্বাস সম্ভব নয়। সুতরাং তুমি রিসালাতের প্রতি বিশ্বাস স্থাপন কর। ১

Options:
ক. রিসালাত শব্দের অর্থ কী?
খ. রিসালাতে বিশ্বাস করা প্রয়োজন কেন?
গ. মালেকার বিশ্বাসটি ইসলামের দৃষ্টিতে কীরূপ? ব্যাখ্যা কর।
ঘ. উদ্দীপকে ধর্মীয় শিক্ষকের বক্তব্য অনুযায়ী রিসালাতের গুরুত্ব ও তাৎপর্য বিশ্লেষণ কর।


Correct Answer: 

Solution:
করিসালাত শব্দের অর্থ বার্তা, সংবাদবহন, চিঠি, খবর পৌছানো ইত্যাদি।
খরিসালাতে বিশ্বাস না করলে আল্লাহর বাণীকে অবিশ্বাস করা হয়। আল্লাহ মানুষকে সঠিক পথ প্রদর্শনের জন্য যুগে যুগে অসংখ্য নবি-রাসুল পাঠিয়েছেন। আল্লাহর বাণী মানুষের নিকট পৌঁছে দিয়েছেন। রিসালাতে বিশ্বাস না করলে আল্লাহর বাণীকে অবিশ্বাস করা হয়। সুতরাং রিসালাতে বিশ্বাস করা প্রয়োজন।
গমালেকা বিশ্বাসটি ইসলামের দৃষ্টিতে কুফরের শামিল। কারণ মুমিন হতে হলে আল্লাহ, ফেরেশতা, আসমানি কিতাব, নবি-রাসুল, আখিরাত, তাকদির, মৃত্যুর পর পুনরুত্থান এ সাতটি মৌলিক বিষয়ের প্রতি বিশ্বাস স্থাপন করা জরুরি। এগুলোর একটির প্রতিও অবিশ্বাস থাকলে কাউকে মুমিন বলা যাবে না। নবি-রাসুল তথা রিসালাতের প্রতি অবিশ্বাস করলে আল্লাহর প্রতিই অবিশ্বাস করা হয়। উদ্দীপকের মালেকা আল্লাহর প্রতি বিশ্বাস রেখে তাঁর বিধান পালন করাকেই যথেষ্ট মনে করেন। রিসালাতে বিশ্বাসের প্রয়োজনীয়তা তিনি উপলব্ধি করেন না। সুতরাং মালেকার বিশ্বাসটি ইসলামের দৃষ্টিতে কুফরের শামিল।
ঘউদ্দীপকে ধর্মীয় শিক্ষকের বক্তব্য সঠিক ও যুক্তিযুক্ত। কারণ রিসালাতে বিশ্বাস ছাড়া তাওহিদে বিশ্বাস সম্ভব নয়। আমরা আল্লাহর একত্ব, তার অস্তিত্ব এবং পরিচয় নবি-রাসুলগণের মাধ্যমেই জানতে পারি। নবি-রাসুল তথা রিসালাতের প্রতি অবিশ্বাস করলে আল্লাহর প্রতিই অবিশ্বাস করা হয়। তাই আল্লাহর প্রতি বিশ্বাস স্থাপনের পাশাপাশি রিসালাতের প্রতিও বিশ্বাস স্থাপন করতে হবে। কালিমা তায়্যিবার শেষাংশে 'মুহাম্মাদুর রাসুলুল্লাহ' দ্বারা রিসালাতের ঘোষণা দেয়া হয়েছে। সুতরাং রিসালাতের প্রতি ইমান আনা তাওহিদের প্রতি ইমান আনার মতোই অপরিহার্য। আর এ উপলব্ধি থেকেই উদ্দীপকের ধর্মীয় শিক্ষক শিক্ষার্থী মালেকার ভ্রান্ত ধারণা ও বিশ্বাস পরিহার করে রিসালাতে বিশ্বাসের প্রতি উদ্বুদ্ধ করতে উক্তিটি করেন। সুতরাং শিক্ষকের উক্তিটি যথার্থ।


Explanation:


Sub-Questions:

================================================================================
Question #4 (ID: 799988)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আকরাম সাহেব একজন ব্যবসায়ী। ব্যবসায় উন্নতির জন্য তিনি এক পীরের মাজারে দোয়া করতে গেলেন। একপর্যায়ে তিনি মাজারে সিজদা করেন। বিষয়টি একজন বিজ্ঞ আলেম দেখে আকরাম সাহেবকে ডেকে বললেন, মাজারে সিজদা করা জঘন্য অপরাধ।

Options:
ক. তাওহিদের বিপরীত কী?
খ. শিরককে চরম যুলুম বলা হয় কেন?
গ. আকরাম সাহেবের কর্মকান্ড ইসলামের দৃষ্টিতে কীসের শামিল? ব্যাখ্যা কর।
ঘ. আকরাম সাহেবের কর্মকান্ডের পরিণতি পাঠ্যবইয়ের আলোকে বিশ্লেষণ কর।


Correct Answer: 

Solution:
কতাওহিদের বিপরীত হলো শিরক।
খশিরক হলো চরম যুলুম। কেননা শিরকের মাধ্যমে মানুষ আল্লাহ তাআলার সাথে অন্যায় আচরণ করে। আল্লাহ তাআলাই মানুষের একমাত্র স্রষ্টা। সকল ইবাদত ও প্রশংসা লাভের হকদারও তিনিই। শিরকের মাধ্যমে মানুষ আল্লাহ ব্যতীত অন্য কিছুর ইবাদত করে। ফলে আল্লাহর সাথে চরম অন্যায় করা হয়। আর এ কারণে শিরককে চরম যুলুম বলা হয়।
গউদ্দীপকের আকরাম সাহেবের কর্মকান্ড ইসলামের দৃষ্টিতে শিরকের শামিল। কেননা আল্লাহ তাআলার সাথে কোনো কিছুকে অংশীদার করা কিংবা কাউকে আল্লাহর সমপর্যায়ের মনে করাই হলো শিরক। বিভিন্নভাবে শিরক হয়। এ হিসেবে মূর্তিপূজা করা, মাজারে সিজদা করা প্রকাশ্য শিরক। উদ্দীপকেও দেখা যায়, আকরাম সাহেব ব্যবসায় উন্নতির জন্য পীরের মাজারে সিজদাহ করেন। উপরিউক্ত আলোচনায় এটাই প্রতীয়মান হয় যে, আকরাম সাহেবের কর্মকান্ড ইসলামের দৃষ্টিতে শিরকের শামিল।
ঘআকরাম সাহেবের কর্মকান্ডের পরিণতি অত্যন্ত ভয়াবহ। আল্লাহ
তাআলার সন্তুষ্টির জন্য ইবাদত না করে অন্য কারো ইবাদত করা যেমন অগ্নি ও মূর্তিপূজা করা, কারো মাজারে সিজদা করা ইত্যাদি শিরকের অন্তর্ভুক্ত। শিরক এর পরিণতি এতই ভয়াবহ যে, আল্লাহ তাআলা এ অপরাধ ক্ষমা করেন না। সূরা আন-নিসায় বলা হয়েছে, 'নিশ্চয়ই আল্লাহ তাঁর সাথে শিরক করার অপরাধ ক্ষমা করেন না। তা ব্যতীত সবকিছু যাকে ইচ্ছা ক্ষমা করেন।' আর আল্লাহ তাআলা ক্ষমা না করার অর্থই হলো জাহান্নামের কঠিন ও যন্ত্রণাদায়ক শাস্তি। উদ্দীপকে আকরামকে সাহেব ব্যবসায় উন্নতির জন্য পীরের মাজারকে সিজদাহ করেন। কাজেই বলা যায় যে, শিরক করার কারণে আকরাম সাহেবের ক্ষমা নেই। তার পরিণতি ভয়াবহ জাহান্নাম।


Explanation:


Sub-Questions:

================================================================================
Question #5 (ID: 799989)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সুলতানা রাজিয়া আস্তিকবাদী। তিনি আল্লাহর সত্তা ও গুণাবলিতে বিশ্বাসী। এ বিশ্বাস তাঁকে মর্যাদাশীল করে তোলে। এ বিশ্বাসের কারণে

তিনি আল্লাহর ইবাদত করেন।

Options:
ক. আকাইদ শব্দের অর্থ কী?
খ. নৈতিকতার পরিচয় দাও।
গ. সুলতানা রাজিয়ার কর্মকান্ডে ইমানের কোন মৌলিক<br />
বিষয়ের প্রতিফলন ঘটেছে? ব্যাখ্যা কর।
ঘ. সুলতানা রাজিয়া মর্যাদাশীল- বিশ্লেষণ কর।


Correct Answer: 

Solution:
কআকাইদ অর্থ বিশ্বাসমালা।
খনৈতিকতা হলো নীতিমূলক, নীতিসম্বন্ধীয়। অর্থাৎ কথাবার্তা, আচার-আচরণে নীতির অনুসরণ করাকেই নৈতিকতা বলা হয়।
গসুলতানা রাজিয়ার কর্মকান্ডে তাওহিদে বিশ্বাসের প্রতিফলন ঘটেছে।
আল্লাহ তাআলা তাঁর সত্তা ও গুণাবলিতে এক ও অদ্বিতীয়- এ বিশ্বাসকে তাওহিদ বলে। তাওহিদে বিশ্বাস আমাদের আল্লাহর প্রতি আনুগত্যের শিক্ষা দেয়। উদ্দীপকেও আমরা দেখতে পাই যে, সুলতানা রাজিয়া আল্লাহ তাআলার একক সত্তা ও গুণাবলিতে বিশ্বাসী। অর্থাৎ তিনি তাওহিদে বিশ্বাসী। আর এ বিশ্বাসই তাকে আল্লাহ তাআলার ইবাদত বন্দেগীতে উৎসাহিত করেছে। সুতরাং উপরিউক্ত আলোচনার দ্বারা বলা যায় যে, সুলতানা রাজিয়ার কর্মকান্ডে তাওহিদে বিশ্বাসের প্রতিফলন ঘটেছে।
ঘসুলতানা রাজিয়া মর্যাদাশীল- উক্তিটি যথার্থ। কেননা তাওহিদে বিশ্বাস মানুষকে মর্যাদাশীল হিসেবে গড়ে তোলে। উদ্দীপকে সুলতানা রাজিয়াও এ বিশ্বাসের ফলে আত্মমর্যাদাশীল। মহান আল্লাহকে এক ও অদ্বিতীয় সত্তা হিসেবে বিশ্বাস করার নামই হলো তাওহিদ। তাওহিদ আমাদের আল্লাহ তাআলার নানা গুণের পরিচয় দান করে। তবে মানুষ নিজ জীবনে এসব গুণের চর্চা করে উত্তম চরিত্রবান হতে পারে। আর মানুষ যখন এসব গুণ অনুশীলন করে তখন তার সকল কাজ নীতি ও আদর্শ অনুযায়ী হয়। আবার তাওহিদে বিশ্বাসীগণ শুধুমাত্র আল্লাহ তাআলার ইবাদত করেন। ফলে তার আত্মমর্যাদা বিনষ্ট হয় না বরং বাড়ে। এভাবে তাওহিদে বিশ্বাস মানুষের মধ্যে আত্মসম্মান ও আত্মসচেতনতা জাগিয়ে তোলে। তাকে আত্মমর্যাদাশীল করে।


Explanation:


Sub-Questions:

================================================================================
Question #6 (ID: 799990)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আনোয়ার সাহেব চাকরিজীবী। তিনি ইমানের মৌলিক বিষয়গুলো অস্বীকার করেন। তিনি ঘুষ ও সুদের সাথেও জড়িত আছেন। বিষয়টি তার ঘনিষ্ঠ বন্ধু নাসির সাহেব জানতে পেরে অত্যন্ত দুঃখ প্রকাশ করেন এবং আনোয়ার সাহেবকে এর কুফল ও পরিণতি সম্পর্কে বিস্তারিতভাবে ব্যাখ্যা দেন।

Options:
ক. কুফর শব্দের অর্থ কী?
খ. ইমানের মৌলিক বিষয় বলতে কী বোঝায়?
গ. আনোয়ার সাহেবের কর্মকান্ড ইসলামের দৃষ্টিতে কীসের শামিল? ব্যাখ্যা কর।
ঘ. তুমি কি মনে কর এরূপ কাজের ফলে আনোয়ার সাহেবের পরিণতি অত্যন্ত ভয়াবহ হবে? মতামত দাও।


Correct Answer: 

Solution:
ককুফর শব্দের অর্থ অস্বীকার করা, অবিশ্বাস করা।
খযে বিষয়গুলোর প্রতি বিশ্বাস করা অপরিহার্য, অবিশ্বাস করলে ইমানের অস্তিত্ব থাকে না, সেগুলোই ইমানের মৌলিক বিষয়। অর্থাৎ ইমান মুফাসসালের সাতটি বিষয়ের প্রতি বিশ্বাস করাই ইমানের মৌলিক
বিষয়।
গআনোয়ার সাহেবের কর্মকান্ড ইসলামের দৃষ্টিতে কুফরের শামিল।
ইমানের মৌলিক বিশ্বাসকে অস্বীকার করা অর্থাৎ নবি-রাসুল,আসমানি কিতাব, ফেরেশতা, পরকাল, পুনরুত্থান, জান্নাত, জাহান্নাম ইত্যাদিকে অবিশ্বাস করা কুফর। তেমনিভাবে হালাল জিনিসকে হারাম মনে করা, আবার হারাম বস্তুকে হালাল ধারণা করাও কুফরের অন্তর্ভুক্ত। উদ্দীপকের আনোয়ার সাহেবের চরিত্রে আমরা এ ধরনের বৈশিষ্ট্য লক্ষ করি। তিনি একদিকে ইমানের মৌলিক বিষয়গুলো অস্বীকার করেন, আবার অন্যদিকে ঘুষ ও সুদের সাথেও জড়িত আছেন, যা কুফরের পর্যায়ে পড়ে। সুতরাং বলা যায়, আনোয়ার সাহেবের কর্মকান্ড ইসলামের দৃষ্টিতে কুফরের শামিল।
ঘআমি মনে করি এরূপ কাজের ফলে আনোয়ার সাহেবের পরিণতি অত্যন্ত ভয়াবহ হবে। কেননা ইমানের মৌলিক বিশ্বাসকে অস্বীকার করা এবং হারাম জিনিসকে হালাল মনে করা কুফরের অন্তর্ভুক্ত। উদ্দীপকে আমরা দেখতে পাই যে, আনোয়ার সাহেব চাকরিজীবী। তিনি ইমানের মৌলিক বিষয়গুলো অস্বীকার করেন। তিনি ঘুষ ও সুদের সাথেও জড়িত আছেন। সুতরাং উপরিউক্ত পর্যালোচনায় প্রমাণিত হয় যে, কুফরি কর্মকান্ডের কারণে আনোয়ার সাহেবের পরিণতি হবে অত্যন্ত ভয়াবহ। আখিরাতে তিনি জাহান্নামের কঠিন ও যন্ত্রণাদায়ক শাস্তি চিরকাল ভোগ করতে থাকবেন এ কথার সাথে আমি একমত পোষণ করি।


Explanation:


Sub-Questions:

================================================================================
Question #7 (ID: 799991)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আবদুল কাদির আল্লাহর অস্তিত্বে বিশ্বাস করে, কিন্তু আখিরাতে বিশ্বাস করে না। বিষয়টি জানতে পেরে ইমাম সাহেব বলেন, 'এ রকম বিশ্বাস নিয়ে কেউ মুমিন হতে পারে না। মুমিন হতে হলে ইমানের সাতটি বিষয়ের প্রতিই বিশ্বাস রাখতে হবে। কেননা সাতটি বিষয়ের সমষ্টি হচ্ছে ইমান।

Options:
ক. ইমান শব্দের অর্থ কী?
খ. আল্লাহর প্রতি বিশ্বাস বলতে কী বোঝ?
গ. আবদুল কাদিরের মনোভাব ইসলামের দৃষ্টিতে কীসের শামিল? ব্যাখ্যা কর।
ঘ. মুমিন হওয়া প্রসঙ্গে উদ্দীপকে ইমাম সাহেবের উক্তিটির যথার্থতা বিশ্লেষণ কর।


Correct Answer: 

Solution:
কইমান শব্দের অর্থ বিশ্বাস।
খইমানের সর্বপ্রথম বিষয় হলো মহান আল্লাহর প্রতি বিশ্বাস। আল্লাহ তাআলা তাঁর সত্তা ও গুণাবলিতে একক, অদ্বিতীয় ও অতুলনীয়। তাঁর সমকক্ষ বা সমতুল্য কেউ নেই। তিনিই একমাত্র মাবুদ। তিনি ব্যতীত অন্য কেউ ইবাদতের যোগ্য নয়। আল্লাহ তাআলার প্রতি বিশ্বাস বলতে এটাই বোঝায়। আর এ বিশ্বাসই ইমানের মূল।
গআবদুল কাদিরের মনোভাব ইসলামের দৃষ্টিতে কুফরের শামিল। আল্লাহ, ফেরেশতা, আসমানি কিতাব, নবি-রাসুল, আখিরাত, তাকদির ও মৃতুর পর পুনরুত্থান ইমানের এ সাতটি বিষয়ের প্রতি বিশ্বাস স্থাপন করা জরুরি। এগুলোর প্রত্যেকটির প্রতি বিশ্বাস স্থাপন না করলে কেউ পূর্ণাঙ্গ মুমিন হতে পারে না। মুমিনের পরিচয় তুলে ধরে আল্লাহ বলেন, 'তারা আখিরাতেও দৃঢ় বিশ্বাস রাখে।' উদ্দীপকেও আমরা দেখি যে, আবদুল কাদির আল্লাহর অস্তিত্বে বিশ্বাস করলেও আখিরাতে বিশ্বাস করে না। আল্লাহর অস্তিত্বে বিশ্বাস থাকলেও আখিরাতের প্রতি নেতিবাচক মনোভাবের কারণে আবদুল কাদির মুমিন নয়, বরং তার মনোভাব কুফরের শামিল।
ঘ'সাতটি বিষয়ের সমষ্টি হচ্ছে ইমান'- ইমাম সাহেবের এ উক্তিটি যথার্থ। ইমানদার হতে হলে সাতটি মৌলিক বিষয়ের সবক'টির প্রতি বিশ্বাস স্থাপন করা জরুরি। এগুলোর কোনোটির প্রতি অবিশ্বাস রেখে মুমিন হওয়া যায় না। আল্লাহ তাআলাকে এক ও অদ্বিতীয় সত্তা, সৃষ্টিকর্তা, পালনকর্তা হিসেবে মনোপ্রাণে বিশ্বাস করা। ফেরেশতাগণ যে আল্লাহর এক বিশেষ সৃষ্টি, নূরের তৈরি এ কথা বিশ্বাস করা। আল্লাহ তাঁর বাণী সম্বলিত বহু আসমানি কিতাব রাসুলগণের মাধ্যমে মানুষের নিকট পাঠিয়েছেন এ কথা বিশ্বাস করা। মানব জাতির হিদায়াতের জন্য আল্লাহ যুগে যুগে অসংখ্য নবি-রাসুল পাঠিয়েছেন এ কথা বিশ্বাস করা। আখিরাত হলো দুনিয়ার কাজের ফল ভোগের স্থান এ কথা বিশ্বাস করা। তাকদির বা ভাগ্যের নিয়ন্ত্রক মহান আল্লাহ এ কথা বিশ্বাস করা। মৃত্যুর পর পুনরায় জীবিত হতে হবে এ কথা বিশ্বাস করা। পরিশেষে বলা যায়, মুমিন হতে হলে উপরিউক্ত সাতটি বিষয়ের প্রতি বিশ্বাস স্থাপন করা অপরিহার্য। সুতরাং ইমাম সাহেবের উক্তিটি যথার্থ।


Explanation:


Sub-Questions:

================================================================================
Question #8 (ID: 799992)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মাকছুদুর রহমান একটি নিরাপত্তা বাহিনীতে কর্মরত। ব্যক্তি ও পারিবারিক জীবনে অনেক চাহিদা ও সমস্যা থাকা সত্ত্বেও তিনি অত্যন্ত ধৈর্যের সাথে সব সমস্যা মোকাবিলা করেন। কর্মক্ষেত্রেও ঊর্ধ্বতন কর্তৃপক্ষ এবং জনগণের চাপ সহ্য করেন। অনেকেই তার জীবনাচারের প্রশংসা করলে তিনি আল্লাহ তাআলার গুণবাচক নাম উল্লেখ করে বলেন, আল্লাহ তাআলার এসকল গুণাবলি বান্দা যদি নিজ জীবনে ধারণ করে তাহলে তার জীবনাচার সুন্দর ও সার্থক হবে।

Options:
ক. ইমান মুফাসসালের ভেতর কয়টি বিষয় আছে?
খ. কোনো কিছুই তাঁর সদৃশ নয়&#39;-ব্যাখ্যা কর।
গ. জনাব মাকছুদুর রহমান এর জীবনাচারে আল্লাহ তাআলার&nbsp;কোন গুণের প্রভাব লক্ষণীয়? ব্যাখ্যা কর।
ঘ. উদ্দীপকের আলোকে মানবজীবনে আল্লাহর গুণবাচক নামসমূহের প্রভাব বিশ্লেষণ কর।


Correct Answer: 

Solution:
কইমান মুফাসসালের ভেতর সাতটি বিষয় আছে।
খ'কোনো কিছুই তাঁর সদৃশ নয়'। আল্লাহ তাআলা তাঁর গুণাবলিতে একক। আল্লাহ রহমান, রহিম, কারিম, গাফফার, রযযাক, খালিক, মালিক, রব ইত্যাদি। এসমস্ত গুণের ক্ষেত্রে আল্লাহ তাআলা একক। তিনি সকল গুণে অতুলনীয়। কেউই তাঁর সমকক্ষ নয়। তিনি সর্বশ্রোতা, সর্বদ্রষ্টা ও সর্বশক্তিমান। তাই কোনো কিছুই তাঁর সদৃশ নয়।
গজনাব মাকছুদুর রহমান এর জীবনাচারে আল্লাহ তাআলার 'সাবুরুন' গুণের প্রভাব লক্ষণীয়। আল্লাহ তাআলা মানুষকে রিযিক দেন, লালনপালন করেন, ভয় ভীতিতে নিরাপত্তা দেন। এ সুন্দর পৃথিবীর সবকিছুই তিনি মানুষের কল্যাণে দান করেছেন। এত কিছুর পরও অনেক মানুষ তাঁর নাফরমানি করে। এতে তিনি মানুষকে সাথে সাথে শাস্তি দেন না। আল্লাহ তাআলা সবক্ষেত্রেই ধৈর্য ধারণ করেন। উদ্দীপকের মাকছুদুর রহমান একটি নিরাপত্তা বাহিনীতে কর্মরত। ব্যক্তি ও পারিবারিক জীবনে অনেক চাহিদা ও সমস্যা থাকলেও তিনি অত্যন্ত ধৈর্যের সাথে সব সমস্যা মোকাবিলা করেন। কর্মক্ষেত্রেও ঊর্ধ্বতন কর্তৃপক্ষ এবং জনগণের চাপ সহ্য করেন। সুতরাং জনাব মাকছুদুর রহমান এর জীবনাচারে আল্লাহ তাআলার 'সাবুরুন' গুণের প্রভাব লক্ষ করা যায়।
ঘমানবজীবনে আল্লাহর গুণবাচক নামসমূহের প্রভাব অপরিসীম।
আল্লাহর গুণবাচক নামসমূহ দ্বারা আমরা আল্লাহ তাআলাকে ভালোভাবে চিনতে পারি। ফলে তাঁর আদেশ-নিষেধ মেনে চলা সহজ হয়। যদি আল্লাহ তাআলার এসব গুণ আমরা অনুশীলন করি তাহলে আমাদের চরিত্র সুন্দর হবে। সকলেই আমাদের ভালোবাসবে। আল্লাহ তাআলাও আমাদের ভালোবাসবেন। উদ্দীপকের মাকছুদুর রহমান ব্যক্তি ও পারিবারিক জীবনে অনেক চাহিদা ও সমস্যা থাকলেও তিনি অত্যন্ত ধৈর্যের সাথে তা মোকাবিলা করেন। কর্মক্ষেত্রেও ঊর্ধ্বতন কর্তৃপক্ষ এবং জনগণের চাপ সহ্য করেন। অনেকেই তার জীবনাচারের প্রশংসা করলে তিনি আল্লাহ তাআলার গুণবাচক নাম উল্লেখ করে বলেন, আল্লাহ তাআলার এসকল গুণাবলি বান্দা যদি নিজ জীবনে ধারণ করে তাহলে তার জীবনাচার সুন্দর ও সার্থক হবে।


Explanation:


Sub-Questions:

================================================================================
Question #9 (ID: 799993)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জনাব আবিদের ইমামতিতে আসিফ মাগরিবের নামায আদায় করছিলেন। আবিদ হঠাৎ করে নামাযে হাদিস পড়তে লাগলেন। আসিফ নামায শেষে বললেন, আপনার নামায শুদ্ধ হবে না। এ কথা শুনে আবিদ রেগে গিয়ে বললেন, এতো জ্ঞান আপনি কোথায় পেলেন? প্রতি উত্তরে আসিফ বললেন, আল্লাহর পক্ষ থেকে নাযিলকৃত জ্ঞানই আমাদের এসব কথা বলে দেয়।

Options:
ক. সর্বশ্রেষ্ঠ আসমানি কিতাবের নাম কী?
খ. &#39;আল্লাহ্র হায়্যুন&#39; বলতে কী বোঝায়?
গ. উদ্দীপকে আসিফ কোন জ্ঞানের প্রতি ইঙ্গিত করেছেন?<br />
ব্যাখ্যা কর।
ঘ. ইসলামের আলোকে উক্ত জ্ঞানের গুরুত্ব বিশ্লেষণ কর।


Correct Answer: 

Solution:
কসর্বশ্রেষ্ঠ আসমানি কিতাবের নাম আল-কুরআন।
খ'আল্লাহ্র হায়্যুন' অর্থ আল্লাহ চিরঞ্জীব। অর্থাৎ আল্লাহ চিরকাল ধরে আছেন এবং থাকবেন। যখন কোনো কিছুই ছিল না, তখনও তিনি ছিলেন। আবার কিয়ামতে যখন সবকিছু ধ্বংস হয়ে যাবে, তখনও তিনিই থাকবেন।
গউদ্দীপকে আসিফ ওহির জ্ঞানের প্রতি ইঙ্গিত করেছেন। আমরা জানি, মহান আল্লাহর পক্ষ থেকে নবি-রাসুলগণের নিকট প্রেরিত সংবাদ বা বাণীকে ওহি বলা হয়। আর এ ওহি দু'প্রকার। যথা: ক. ওহি মাতলু। অর্থাৎ যে ওহি সালাতে তিলাওয়াত করা হয়। যেমন: কুরআন মাজিদ। খ. ওহি গায়র মাতলু অর্থাৎ যে ওহি সালাতে তিলাওয়াত করা হয় না। যেমন: হাদিস শরিফ। উদ্দীপকেও আমরা দেখি যে, আবিদ যখন রেগে গিয়ে আসিফকে জিজ্ঞাসা করেন, এতো জ্ঞান আপনি কোথায় পেলেন? তখন প্রতি উত্তরে আসিফ বলেছিলেন, আল্লাহর পক্ষ থেকে নাযিলকৃত জ্ঞানই আমাদের এসব কথা বলে দেয়। সুতরাং উপরিউক্ত আলোচনার দ্বারা নির্দ্বিধায় বলা যায় যে, উদ্দীপকে আসিফ ওহির জ্ঞানের প্রতি ইঙ্গিত করেছেন।
ঘইসলামের আলোকে উক্ত জ্ঞানের গুরুত্ব অপরিসীম। ওহির জ্ঞান হলো কুরআন ও হাদিসের জ্ঞান। এ দুটোই ওহির মাধ্যমে প্রাপ্ত। ওহি সরাসরি আল্লাহর পক্ষ থেকে নাযিল হয় বলে এটা অকাট্য জ্ঞান। এতে কোনোরূপ ভুলত্রুটি নেই। ওহির সংবাদ সকল প্রকার সন্দেহের উর্ধ্বে। ওহি সকল জ্ঞান-বিজ্ঞানের মূল উৎস। ওহির মাধ্যমে আল্লাহ মানবজাতিকে সকল প্রকার জ্ঞান দান করেন। আল্লাহর পক্ষ থেকে অবতারিত বলে এ জ্ঞান পূর্ণাঙ্গ ও অতুলনীয়। কুরআন ও হাদিসের মাধ্যমে আমরা ইসলামের সকল বিধিবিধান জানতে পারি। তাওহিদ, রিসালাত, আখিরাত, জান্নাত-জাহান্নাম ইত্যাদির জ্ঞানও আমরা এগুলো থেকেই লাভ করি। এগুলো না থাকলে আমরা কিছুই জানতে পারতাম। না। সুতরাং উপরিউক্ত আলোচনার প্রেক্ষিতে বলা যায় যে, ইসলামের খ. আলোকে ওহির জ্ঞানের গুরুত্ব অপরিসীম।


Explanation:


Sub-Questions:

================================================================================
Question #10 (ID: 799994)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জাকারিয়া সাহেব একজন ন্যায়বিচারক। ন্যায়বিচারের কারণে ঘুষ লেনদেনকারীরা তার ওপর ক্ষিপ্ত হয়। এমনকি তাকে বদলি করিয়ে দেওয়ার চেষ্টা করে। বিচারক সাহেব এটা জানার পরেও তার কর্তব্যে অবিচল থাকেন। তিনি আসমাউল হুসনার বিষয়গুলো নিজের জীবনে যথাযথভাবে বাস্তবায়ন করার চেষ্টা করেন এবং আল্লাহর ভয়ে সবসময় ভীত থাকেন। বিচারকের এমন মহৎ চারিত্রিক বৈশিষ্ট্য দেখে অবশেষে ঘুষ লেনদেনকারীরা তার প্রতি শ্রদ্ধাশীল হয়।

Options:
ক. &#39;আসমাউল হুসনা&#39; কী?
খ. &#39;কোনো কিছুই তাঁর সদৃশ নয়&#39;- আয়াতটি ব্যাখ্যা কর।
গ. আল্লাহর যে গুণের ভয়ে বিচারপতি জাকারিয়া সাহেব ভীত থাকেন, তা ব্যাখ্যা কর।
ঘ. &#39;আল্লাহু সাবুরুন&#39; গুণের সাথে বিচারকের গুণের সম্পর্ক বিশ্লেষণ কর।


Correct Answer: 

Solution:
ক'আসমাউল হুসনা' অর্থ সুন্দর নামসমূহ। আল্লাহ তায়ালার গুণবাচক নামসমূহকেই 'আসমাউল হুসনা' বলা হয়।
খআল্লাহ তায়ালা অতুলনীয়। তাঁর সত্তা যেমন অনাদি ও অনন্ত, তাঁর গুণাবলিও তেমনি অনাদি ও অনন্ত। আল্লাহ তায়ালা সকল গুণের অধিকারী। আল্লাহ তায়ালার এসব গুণ নানা শব্দে নানা উপাধিতে আখ্যায়িত করা হয়। এসব গুণের প্রত্যেকটির পৃথক পৃথক নাম রয়েছে। তিনি সৃষ্টিকর্তা, পালনকর্তা, রিজিকদাতা, দয়াবান, ক্ষমাশীল, শান্তিদাতা ও পরাক্রমশালী। তিনি সর্বশ্রোতা, সর্বদ্রষ্টা ও সর্বশক্তিমান; তিনিই মালিক। এ প্রসঙ্গেই আয়াতটি নাযিল হয়েছে এবং বলা হয়েছে &quot;কোনো কিছুই তাঁর সদৃশ নয়।&quot;
গবিচারপতি জাকারিয়া সাহেব আল্লাহর 'আযিযুন' (মহা পরাক্রমশালী) গুণের ভয়ে ভীত থাকেন।
বিচারপতি জাকারিয়া সাহেব জানেন যে, আল্লাহ তায়ালাই সকল ক্ষমতার উৎস ও মালিক। তাঁর ক্ষমতা অসীম। কেউ তাঁকে অপারগ করতে পারে না। তাঁর সাথে কেউ ধোঁকা-প্রতারণা করতে পারে না। কেউ তাঁর কৌশল বা পরিকল্পনা ব্যর্থ করতে পারে না। তিনি যা চান তা-ই হয়। তাঁর কুদরত বা ক্ষমতার মোকাবিলা করা কারও পক্ষে সম্ভব নয়। তিনি যাকে ইচ্ছা অপমানিত ও লাঞ্ছিত করতে পারেন। এজন্য আল্লাহকেই ভয় করতে হবে।
সুতরাং জাকারিয়া সাহেব আল্লাহর 'আযিযুন' গুণের ভয়ে ভীত থাকেন এবং ন্যায়বিচার করেন।
ঘবিজ্ঞ বিচারপতি জাকারিয়া সাহেবের ধৈর্যধারণ 'আল্লাহু সাবুরুন' গুণের সাথে সম্পর্কিত।
আমরা জানি, 'আল্লাহু সাবুরুন' অর্থ আল্লাহ মহাধৈর্যশীল। আল্লাহ তায়ালা সবচেয়ে বড় ধৈর্যশীল। তাঁর ধৈর্যের কোনো সীমা নেই। তিনি মানুষকে নানা নেয়ামত দান করেছেন। সুন্দর এ পৃথিবীর সবকিছুই তিনি মানুষের কল্যাণে দান করেছেন। এতকিছুর পরও অনেক মানুষ তাঁকে বিশ্বাস করে না। তাঁর নাফরমানি করে। তাঁর ইবাদত ছেড়ে দেয়। আল্লাহ তায়ালা এসব ক্ষেত্রে ধৈর্যধারণ করেন। তিনি মানুষকে নেয়ামত দান বন্ধ করে দেন না। নাফরমানদেরকে তিনি তাৎক্ষণিকভাবে শাস্তিও দেন না। বরং তিনি সুযোগ দেন। মানুষ যদি তওবা করে ফিরে আসে, তবে তিনি ক্ষমা করে দেন।'
উদ্দীপকে ঘুষ লেনদেনকারী বিজ্ঞ বিচারকের ওপর ক্ষিপ্ত হয়। এমনকি তাকে বদলি করানোর জন্য লেগে যায়। বিচারক সাহেব এটা জানার পরেও ঠান্ডা মাথায় ধৈর্যধারণ করেন। বিচারপতির মহৎ চারিত্রিক বৈশিষ্ট্য দেখে অবশেষে ঘুষ লেনদেনকারী তার প্রতি শ্রদ্ধাশীল হয়। সুতরাং বলা যায়, 'আল্লাহ সাবুরুন' গুণের সাথে বিচারপতির ধৈর্যধারণ
গুণের সম্পর্ক রয়েছে।


Explanation:


Sub-Questions:

================================================================================
Question #11 (ID: 799995)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সমাজপতি রাজা মিয়ার ভয়ে মানুষ তটস্থ থাকে। তিনি মানুষের সাথে সবসময় খারাপ ব্যবহার করেন। তার প্রকল্পে কর্মরত জনাব ফরিদ উদ্দিনকে নামায পড়তে নিষেধ করে বলেন, নামায আবার কিসের জন্য, কাজ কর তাহলেই সুখ পাবে। কিন্তু ফরিদ উদ্দিন নিয়মিত নামায আদায় করেন এবং তার ওপর অর্পিত দায়িত্ব যথাযথভাবে পালন করেন। অবশেষে রাজা মিয়া ফরিদ উদ্দিনের দায়িত্বশীলতায় খুশি হন এবং তাকে পদোন্নতি দেন।

Options:
ক. তাওহিদ কী?
খ. &#39;আর তাঁরা (মুত্তাকিগণ) আখিরাতের ওপর দৃঢ় বিশ্বাস স্থাপন করে।&#39; আয়াতটি ব্যাখ্যা কর।
গ. নামাযের প্রতি রাজা মিয়ার মনোভাব ইসলামের দৃষ্টিতে কিসের শামিল? ব্যাখ্যা কর।
ঘ. যে মূল বিশ্বাসের ফলে ফরিদ উদ্দিন নামাযে দৃঢ় ও দায়িত্বশীল,তা বিশ্লেষণ কর।


Correct Answer: 

Solution:
কতাওহিদ হলো মহান আল্লাহকে এক ও অদ্বিতীয় সত্তা হিসেবে বিশ্বাস করা।
খআখিরাতে বিশ্বাস ইমানের অন্যতম গুরুত্বপূর্ণ বিষয়। দুনিয়ার জীবনই মানুষের শেষ নয়। বরং আখিরাতের জীবনও রয়েছে। মৃত্যুর পরপরই এ জীবনের শুরু। মানুষ সেখানে দুনিয়ার ভালো কাজের জন্য জান্নাত লাভ করবে এবং মন্দ কাজের জন্য জাহান্নাম পাবে। আখিরাতে অবিশ্বাস করলে মানুষ ইমানদার হতে পারে না। তাই আখিরাতে বিশ্বাস করা অপরিহার্য। আর এজন্যই মুত্তাকি আখিরাতে দৃঢ় বিশ্বাস রাখে।
গনামাযের প্রতি রাজা মিয়ার মনোভাব ইসলামের দৃষ্টিতে কুফরির শামিল।
আমরা জানি, আল্লাহ তায়ালা ও ইসলামের মৌলিক বিষয়সমূহের কোনো একটির অবিশ্বাস করাকে কুফর বলে। যেমন- ইসলামের মৌলিক ও ফরজ ইবাদতগুলোকে অস্বীকার করা কুফর। নামায যেহেতু ইসলামের একটি মৌলিক ও ফরজ ইবাদত সেহেতু এটি অস্বীকার করা কুফরি।
উদ্দীপকটি পাঠ করে আমরা জানতে পারি যে, সমাজপতি রাজা মিয়া তার প্রকল্পে কর্মরত জনাব ফরিদ উদ্দিনকে নামায পড়তে নিষেধ করে বলেন, নামায আবার কিসের জন্য, কাজ কর তাহলেই সুখ পাবে। এজন্য রাজা মিয়ার মনোভাব ইসলামের দৃষ্টিতে কুফরির শামিল।
ঘআখিরাতে বিশ্বাস ফরিদ উদ্দিনকে নামাযে দৃঢ় ও দায়িত্বশীল করে তুলেছে।
দুনিয়াতে যে ব্যক্তি ইমান এনেছে ও সৎকর্ম করেছে সে আখিরাতে সম্মান ও মর্যাদা লাভ করবে। তাঁর আবাসস্থল হবে চিরশান্তির জান্নাত। অন্যদিকে যে ব্যক্তি ইমান আনবে না এবং অন্যায় ও খারাপ কাজ করবে সে আখিরাতে শাস্তি ভোগ করবে। সর্বোপরি আখিরাতে বিশ্বাস করলে মানবজীবন সুন্দর হয়। মানুষ উত্তম চরিত্রবান হিসেবে গড়ে ওঠে। আখিরাতে বিশ্বাস মানুষকে সবধরনের খারাপ কাজ থেকে বিরত রাখে এবং সৎ ও দায়িত্বশীল জীবনযাপনে উদ্বুদ্ধ করে।
ফরিদ উদ্দিন বিশ্বাস করে যে, দুনিয়া হলো আমল করার স্থান। আখিরাত হলো ফলভোগের স্থান। আখিরাতে মানুষ কোনো আমল করতে পারবে না। বরং দুনিয়াতে মানুষ যেরূপ আমল করেছে সেরূপ ফল ভোগ করবে।
সুতরাং বলা যায়, যে মূল বিশ্বাসের ফলে ফরিদ উদ্দিন নামাযে দৃঢ় ও দায়িত্বশীল, সেটি হলো আখিরাতে বিশ্বাস।


Explanation:


Sub-Questions:

