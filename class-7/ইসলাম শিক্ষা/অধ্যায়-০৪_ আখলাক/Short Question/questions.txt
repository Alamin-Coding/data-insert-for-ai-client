================================================================================
Question #1 (ID: 799997)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
শিল্পপতি জামিল সাহেব তার গার্মেন্টসে কর্মীদের যথাসময়ে উপযুক্ত পারিশ্রমিক পরিশোধ করেন। তিনি কর্মীদেরকে সততার সাথে কাজ করার পাশাপাশি তৈরি পোশাকের গুণগত মান ঠিক রাখার জন্য কঠোর নির্দেশ দেন। তারপরও এক কর্মী জনাব মাযহার আলি ইচ্ছাকৃতভাবে কাপড় কম দিয়ে পোশাক তৈরি করে এবং বিষয়টি গোপন রাখে। এতে জামিল সাহেবের ব্যবসায় ক্ষতিগ্রস্ত হয়। ফলে জামিল সাহেব ঐ কর্মীর বেতন বন্ধ করে দেন। এক পর্যায়ে সামান্য। বেতনের ঐ কর্মচারীর পরিবারের সমস্যার কথা বুঝতে পারলে জামিল সাহেব ঐ কর্মচারীকে ক্ষমা করে বেতন চালু করে দেন।

Options:
ক. শালীনতা কী?
খ. যে ব্যক্তি প্রতারণা করে সে আমার উম্মত নয় হাদিসটি -ব্যাখ্যা কর ।
গ. জামিল সাহেবের আচরণে যে গুণটি সবচেয়ে বেশি ফুটে উঠেছে তা ব্যাখ্যা কর।
ঘ. জনাব মাযহার আলির কর্মকাণ্ডটি পাঠ্যবইয়ের আলোকে ব্যাখ্যা। কর।


Correct Answer: 

Solution:
কআচার-আচরণে, কথাবার্তায়, বেশ-ভূষায় ও চালচলনে মার্জিত পন্থা অবলম্বন করাই শালীনতা।
খপ্রতারণা একটি সামাজিক অপরাধ। কারণ এর ফলে মানুষ দুঃখ কষ্ট ভোগ করে। সামাজিক শান্তি-শৃঙ্খলা বিঘ্নিত হয়। সমাজের মানুষের জীবনযাত্রা দুর্বিষহ হয়ে পড়ে। প্রতারণাকারী খাঁটি মুসলমান নয়। প্রতারণা মুনাফিকের কাজ। এর শাস্তি বড় কঠিন। আর এ প্রসঙ্গেই হাদিসটি বর্ণিত হয়েছে।
গজামিল সাহেবের আচরণে আমরা ক্ষমা গুণের বহিঃপ্রকাশ দেখতে পাই। মহান আল্লাহর অন্যতম গুণ ক্ষমা। সুন্দর সমাজ গঠনের জন্য মানুষের এ গুণটি থাকা খুবই প্রয়োজন। ক্ষমার ব্যাপারে মহান রাব্বুল আলামিনের নীতি ও আদর্শ আমাদের অনুসরণ করা আবশ্যক। মানুষ ভুলের ঊর্ধ্বে নয়, কোনো কাজে বা কথায় তার ভুলত্রুটি হয়ে যেতে পারে। অতএব অন্যের ভুলভ্রান্তি, ত্রুটিবিচ্যুতিসমূহ ক্ষমা সুন্দর দৃষ্টিতে আমাদের দেখা উচিত।
মানুষকে ক্ষমা করলে আল্লাহ খুশি হন এবং যে ক্ষমা করে আল্লাহ তার গুনাহসমূহ ক্ষমা করে দেন। এ সম্পর্কে আল্লাহ বলেন,
وَإِنْ تَعْفُوا وَتَصْفَحُوا وَتَغْفِرُوا فَإِنَّ اللَّهَ غَفُورٌ رَّحِيمٌ
অর্থ: &quot;আর যদি তুমি তাদের মার্জনা কর, তাদের দোষত্রুটি উপেক্ষা কর এবং ক্ষমা কর তবে জেনে রেখ আল্লাহ ক্ষমাশীল ও পরম দয়ালু।&rdquo; (সূরা তাগাবুন: ১৪)
ঘশিল্পপতি জামিল সাহেবের কর্মচারী জনাব মাযহার আলি পোশাক তৈরিতে কাপড় কম দিয়ে ব্যবসায়ের ক্ষতি করেছেন। মাযহার আলির এরূপ কর্মকাণ্ড প্রতারণার পর্যায়ে পড়ে।
প্রতারণা একটি সামাজিক অপরাধ। কারণ এর ফলে মানুষ দুঃখকষ্ট ভোগ করে। সামাজিক শান্তিশৃঙ্খলা বিঘ্নিত হয়। সমাজের মানুষের জীবনযাত্রা দুর্বিষহ হয়ে পড়ে। প্রতারণাকারী খাঁটি মুসলমান নয়। আমাদের নবি (স.) এ প্রসঙ্গে বলেন, &quot;যে ব্যক্তি প্রতারণা করে সে আমার উম্মত নয়।&rdquo; (মুসলিম)
প্রতারণা মুনাফিকের কাজ। এর শাস্তি বড় কঠিন। সত্যিকার ইমানদার ব্যক্তি কখনই প্রতারণার আশ্রয় নেয় না। মানুষকে ধোঁকা দেয় না। অঙ্গীকার ভঙ্গ করে না।


Explanation:


Sub-Questions:

================================================================================
Question #2 (ID: 799998)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জসিম সাহেবের বাড়িতে রজব মিয়া মাসিক দুই হাজার টাকা বেতনে কাজ করে। বেতনের টাকাগুলো জসিম সাহেবের নিকটই জমা রাখেন। এভাবে দুই বছর কাজ করার পর ঢাকা শহরে বেড়াতে এসে নিখোঁজ হন। এ অবস্থায় জমানো টাকা দিয়ে জসিম সাহেব তার এলাকায় এক বিঘা জমি ক্রয় করে রজব মিয়ার নামে কওলা করেন। দীর্ঘ দশ বছর পরে রজব মিয়া জসিম সাহেবের বাড়িতে ফিরে আসলে, জসিম সাহেব তার জমির দলিল হাতে দিয়ে জমি বুঝিয়ে দেন। অপরদিকে আরমান সাহেবের ড্রাইভার রমিজ মিয়া বিদেশে যাওয়ার জন্য জমি বিক্রি করে আরমান সাহেবের নিকট দুই লাখ টাকা দেন। আরমান সাহেব তাকে বিদেশে পাঠানোর কথা বলে একটি জাল ভিসা তৈরি করে দেন। রমিজ মিয়া এর মাধ্যমে বিদেশে যেতে ব্যর্থ হয়ে টাকা ফেরত চাইলে আরমান, সাহেব বলেন, তোমাকে ভিসা দেওয়া হয়েছে, কাজেই তুমি বিদেশে যেতে না পারার দায়ভার আমি বহন করব না।

Options:
ক. পরোপকার কী?
খ. আখলাকে যামিমাহ্ বলতে কী বোঝায়?
গ. জসিম সাহেবের কাজটির মাধ্যমে কোন বিষয়টি রক্ষা পেয়েছে? ব্যাখ্যা কর।
ঘ. রমিজ মিয়ার সাথে আরমান সাহেবের আচরণের পরিণতি কুরআন ও হাদিসের আলোকে বিশ্লেষণ কর।


Correct Answer: 

Solution:
কঅন্যের প্রয়োজনে বা উপকারে আসার নামই হলো পরোপকার।
খএমন কিছু আচরণ বা কাজ যা মানুষকে হীন, নিচু ও নিন্দনীয় করে তোলে সেগুলোকে আখলাকে যামিমা বা নিন্দনীয় আচরণ বলে। নিন্দনীয় আচরণগুলো হচ্ছে হিংসা, 'ক্রোধ, লোভ, প্রতারণা, পিতামাতার অবাধ্য হওয়া, ইভটিজিং, ছিনতাই প্রভৃতি।
গউদ্দীপকে জসিম সাহেবের কাজটির মাধ্যমে আমানত রক্ষা বিষয়টি প্রকাশ পেয়েছে।
আমরা জানি, আমানত অর্থ গচ্ছিত রাখা বা দায়িত্বে রাখা। গচ্ছিত বা দায়িত্বে রাখা বস্তু সযত্নে রেখে এর মালিকের কাছে যথাযথভাবে ফেরত দেওয়াকে আমানত রক্ষা বলে। সমাজের প্রতিটি মানুষের নিজ নিজ দায়িত্ব তার নিকট পবিত্র আমানত।
জসিম সাহেব তার বাড়ির কাজের লোক রজব মিয়ার গচ্ছিত টাকা দিয়ে তিনি তার নামে জমি কিনে দেন। নিখোঁজ রজব মিয়া ফিরে এলে জসিম সাহেব রজব মিয়াকে তার জমি বুঝে দেন।
অতএব আমরা বলতে পারি, জসির সাহেবের কাজটির মাধ্যমে আমানত রক্ষা পেয়েছে। কারণ জসিম সাহেব রজব মিয়ার গচ্ছিত আমানত তাকে যথাযথভাবে ফিরিয়ে দিয়েছেন।
ঘউদ্দীপকের রমিজ মিয়ার সাথে আরমান সাহেবের আচরণে প্রতারণা প্রতিফলিত হয়েছে।
ইসলামের দৃষ্টিতে প্রতারণা একটি মানবতাবিরোধী অতি গর্হিত কাজ। এটি মিথ্যার শামিল। ইসলাম সত্যের সাথে মিথ্যার মিশ্রণকে সমর্থন করে না। কুরআন মাজিদে ঘোষণা করা হয়েছে, &quot;তোমরা সত্যের সাথে মিথ্যার মিশ্রণ করো না এবং তোমরা জেনে বুঝে সত্যকে গোপণ করো না।&quot; (সূরা বাকারা: ৪২)
উদ্দীপকটি পাঠ করে আমরা জানতে পারি যে, আরমান সাহেবের ড্রাইভার রমিজ মিয়া বিদেশে যাওয়ার জন্য জমি বিক্রি করে আরমান সাহেবের নিকট দুই লাখ টাকা দেন। আরমান সাহেব তাকে বিদেশে পাঠানোর কথা বলে একটি জাল ভিসা তৈরি করে দেন। ফলে রমিজ মিয়া বিদেশে যেতে ব্যর্থ হয়। কিন্তু সুচতুর আরমান সাহেব এর দায়ভার নেয় না। আরমান সাহেবের এ কাজের দ্বারা প্রতারণা প্রতিফলিত হয়েছে।
প্রতারণা একটি সামাজিক অপরাধ। কারণ এর ফলে মানুষ দুঃখকষ্ট ভোগ করে। সামাজিক শান্তিশৃঙ্খলা বিঘ্নিত হয়। প্রতারণাকারী খাঁটি মুসলমান নয়। এ প্রসঙ্গে মহানবি (স.) বললেন, &quot;যে ব্যক্তি প্রতারণা করে সে আমার উম্মত নয়।&quot; (মুসলিম)


Explanation:


Sub-Questions:

================================================================================
Question #3 (ID: 799999)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ইমদাদ ও ইমরান দুই বন্ধু। ইমদাদ ইমরানের কাছে একটি বই গচ্ছিত রাখে। কয়েকদিন পর ইমদাদ ইমরানের কাছে বইটি ফেরত চাইলে ইমরান বলে বইটি আমি আমার খালাতো ভাইকে ধার দিয়েছি। ইমদাদ এতে মনঃক্ষুণ্ণ হয়। ইমদাদ ইমরানকে বলে তোমার দ্বারা আমানত রক্ষা হয় নি। তুমি কি জান না যে, মহানবি (স.) বলেছেন, "যার আমানতদারি নেই, তার ইমানও নেই।"

Options:
ক. সাধারণভাবে আমানত কী?
খ. আমানতের ক্ষেত্র ব্যাখ্যা কর।
গ. ইমরানের কাজটি সমীচীন হয়েছে কি? ব্যাখ্যা কর।
ঘ. কুরআন ও হাদিসের আলোকে উদ্দীপকে আলোচিত বিষয়টি বিশ্লেষণ কর।


Correct Answer: 

Solution:
কসাধারণত কারও কাছে কোনো অর্থসম্পদ গচ্ছিত রাখাকে আমানত বলে।
খআমানতের ক্ষেত্র অতি ব্যাপক। প্রতিটি মানুষের ব্যক্তিগত, পারিবারিক, সামাজিক, জাতীয়, আন্তর্জাতিক ক্ষেত্রে কিছু না কিছু দায়িত্ব রয়েছে। এসব দায়িত্বও আমানতের অন্তর্ভুক্ত। যেমন-পিতামাতার কাছে তাঁদের সন্তান আমানত। সন্তানের সুন্দরভাবে গড়ে তোলা পিতামাতার দায়িত্ব। শিক্ষকের কাছে ছাত্রছাত্রী আমানত। ছাত্রছাত্রীদের সুশিক্ষা দেওয়া শিক্ষকের দায়িত্ব। ছাত্রছাত্রীদের নিকট বিদ্যালয়ের আসবাবপত্র ও অন্যান্য সম্পদ আমানতস্বরূপ। এসব যত্নের সাথে ব্যবহার করা এবং রক্ষণাবেক্ষণ করা তাদের কর্তব্য।
গযে সম্পদ গচ্ছিত রাখা হয় তা যথাযথভাবে মালিকের কাছে প্রত্যর্পণ না করে আত্মসাৎ বা ক্ষতিসাধন করাকে খিয়ানত বলে। আর যে ব্যক্তি খিয়ানত করে তাকে খায়িন বা আত্মসাৎকারী বলা হয়। এ হিসেবে আমরা বলতে পারি যে, ইমরানের কাজটি সমীচীন হয় নি। কারণ তার দ্বারা আমানত রক্ষা হয় নি। সে আমানতের খিয়ানত করেছে। অর্থাৎ ইমরান যেমন ইমদাদের গচ্ছিত মাল চাহিবামাত্র ফেরত দিতে সক্ষম হয় নি তেমনিভাবে সে হয়তো গচ্ছিত মাল অক্ষত অবস্থায় নিরাপদে ফেরত দিতে সক্ষম হবে না। কারণ এটি সে অন্যকে ধার দিয়েছে। যে ব্যক্তি ধার নিয়েছে সে অবশ্যই এটি ব্যবহার করবে। ফলে কমবেশি ক্ষতি হওয়াটাই স্বাভাবিক। অধিকন্তু গচ্ছিত দ্রব্য অন্যকে ধার দেওয়া কিংবা ব্যবহার করা খিয়ানতের শামিল।
অতএব, সার্বিক বিচারে আমরা বলতে পারি যে, ইমরান যা করেছে তা আমানতের খিয়ানতের পর্যায়ে পড়ে। ফলে তার কাজটি সমীচীন হয় নি।
ঘউদ্দীপকে আমানত বিষয়ে আলোচনা করা হয়েছে।
ইসলামি জীবনবিধানে আমানতের অপরিসীম গুরুত্ব রয়েছে। নিচে এর গুরুত্বের কিছু দিক তুলে ধরা হলো- ১. আমানতদারকে সমাজের সকলেই বিশ্বাস করে ও ভালোবাসে। সবাই সহজেই তার ওপর বিশ্বাস স্থাপন করে। ফলে সে সমাজের নির্ভরযোগ্য ব্যক্তি হিসেবে পরিচিতি লাভ করে। ২. মুনাফিকের ৩টি আলামতের মধ্যে অন্যতম একটি হলো আমানতের খিয়ানত করা। যারা আমানতের খিয়ানত করে, তারা প্রকৃত মুমিন নয়। তারা প্রতারক, ভণ্ড ও মুনাফিক। ৩. খিয়ানতকারী শুধু মানবসমাজেই নয়, সে আল্লাহর কাছেও ঘৃণিত ও অভিশপ্ত। কুরআনে ঘোষণা করা হয়েছে- &quot;নিশ্চয়ই আল্লাহ খিয়ানতকারীকে ভালোবাসেন না।&rdquo; ৪. একের হক অন্যজন নষ্ট করলে সমাজে বিশৃঙ্খলা দেখা দেয়। কিন্তু আমানত রক্ষার ফলে এ অনাকাঙ্ক্ষিত বিশৃঙ্খলা দেখা দেয় না। ৫. আমানতের গুরুত্ব সম্পর্কে রাসুল (স.) ইরশাদ করেন, &quot;যার আমানতদারি নেই, তার ইমানও নেই।&rdquo; তিনি আরও ইরশাদ করেন, &quot;লোকেরা যখন পরস্পর কথাবার্তা বলে, তখন তাও একটি আমানত।&quot;
উপরিউক্ত আলোচনা আমাদেরকে আমানত সম্পর্কে ধারণা ও সচেতনতা সৃষ্টিতে সহায়তা করে এবং সমাজ গঠনে বিশেষ ভূমিকা পালন করে। অতএব, আমানত রক্ষা ও যথাযথভাবে পালনের মাধ্যমে কল্যাণমুখী সমাজ বিনির্মাণে সকলের এগিয়ে আসা উচিত।


Explanation:


Sub-Questions:

================================================================================
Question #4 (ID: 800000)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
রাকিব ও মাহমুদ একই শ্রেণিতে পড়ে। হঠাৎ মাহমুদের স্কুলে আসা বন্ধ হয়ে গেল। রাকিব খোঁজ নিয়ে জানতে পারল মাহমুদের বাবার ক্যান্সার ধরা পড়েছে। রাকিব স্কুলে ফিরে বন্ধুদের সাথে নিয়ে শিক্ষকদের সাথে রাকিবের বাবার অসুস্থতা ও চিকিৎসার অর্থের যোগান দেওয়ার অক্ষমতার কথা জানাল এবং তারা অর্থ সংগ্রহ করে সাহায্য করার ইচ্ছার কথা জানাল। শিক্ষকগণ খুশি হলেন ও সাহায্য করার প্রতিশ্রুতি প্রদান করলেন।

Options:
ক. পরোপকার কী?
খ. আমরা পরোপকার করব কেন?
গ. রাকিবের দৃষ্টান্ত অনুসরণ করে আমরা কীভাবে পরোপকার করতে পারি? ব্যাখ্যা কর।
ঘ. রাকিবের কাজের ফলাফল আলোচনা কর।


Correct Answer: 

Solution:
কআল্লাহর সৃষ্টির প্রতি মানুষের যেসব দায়িত্ব ও কর্তব্য আছে সেগুলো উত্তমরূপে পালন করাকে পরোপকার বলে।
খপরোপকার আল্লাহ তায়ালার একটি বিশেষ গুণ। সকল সৃষ্টির প্রতি তাঁর রয়েছে অসীম দয়া ও করুণা। তিনি বিশ্বাসী-অবিশ্বাসী সকলের প্রতিই দয়া করেন। তিনি সকল মানুষকে সমান যোগ্যতা ও দক্ষতা দিয়ে সৃষ্টি করেননি। এ কারণে মানুষ পরস্পরের ওপর নির্ভরশীল। তাই মানুষ হিসেবে আমরা আমাদের সাধ্য ও সামর্থ্য - অনুযায়ী অন্যের উপকার করব তথা পরোপকার করব।
গউদ্দীপকটি পাঠ করে আমরা জানতে পারি যে, রাকিব একজন স্কুলের ছাত্র হয়েও পরোপকারের উজ্জ্বল দৃষ্টান্ত স্থাপন করেছেন।
রাকিবের এ দৃষ্টান্ত অনুসরণ করে আমরা যেভাবে পরোপকার করতে পারি তা নিম্নরূপ-
১.কোনো বৃদ্ধ লোকের বোঝা বহন করার মাধ্যমে তার উপকার করতে পারি।
২. অভাবী ও দরিদ্রদেরকে টাকাপয়সা দেওয়ার মাধ্যমে তাদের উপকার করতে পারি।
৩. ক্ষুধার্ত ব্যক্তিকে খাদ্য দেওয়ার মাধ্যমে তার উপকার করতে পারি।
৪. রুগ্ধ ব্যক্তিকে সেবা করার মাধ্যমে তার উপকার করতে পারি।
৫. বিপদগ্রস্ত ব্যক্তিকে আশ্রয় প্রদান ও সুপরামর্শদানের মাধ্যমে তার উপকার করতে পারি।
সর্বোপরি যেকোনো ভালো কাজে এবং বিপদে-আপদে অন্যের সাহায্য করার মাধ্যমে আমরা পরোপকার করতে পারি।
ঘরাকিব একজন পরোপকারী। রাকিবের কাজের ফলাফল নিচে আলোচনা করা হলো-
১. রাকিব অন্যের উপকার করে আল্লাহ তায়ালার সন্তুষ্টি লাভ করবে। وَأَحْسِنُوا ۚ إِنَّ اللهَ يُحِبُّ الْمُحْسِنِينَ
অর্থ: &quot;তোমরা সৎকর্ম ও পরোপকার কর। নিশ্চয় আল্লাহ সৎকর্মশীল ও পরোপকারীদেরকে ভালোবাসেন।&quot; (সূরা আল-বাকারা: ১৯৫)
২. পরোপকার দ্বারা সমাজে শান্তিশৃঙ্খলা প্রতিষ্ঠিত হয়। ধনসম্পদ ব্যয় করে এবং ভালো কথা বলেও অপরের উপকার করা যায়। এতে সমাজে ঝগড়া-বিবাদ দূর হয় এবং শান্তি প্রতিষ্ঠিত হয়।
৩. পরোপকার দ্বারা কঠোর হৃদয়বিশিষ্ট লোকের অন্তরকেও জয় করা যায়। পরম শত্রুকে আপন করা যায়।
৪. আল্লাহর কোনো সৃষ্টির প্রতি দয়া করলে তিনি দয়াকারী ব্যক্তির ওপর রহমত বর্ষণ করেন। মহানবি (স.) বলেন, &quot;যারা পৃথিবীতে আছে, তাদের প্রতি তোমরা দয়া কর। তাহলে যিনি আসমানে আছেন তিনি তোমাদের প্রতি দয়া করবেন।&quot; (আবু দাউদ ও তিরমিযি)।
পরিশেষে বলা যায়, পরোপকারের মাধ্যমে রাকিব আল্লাহর ভালোবাসা ও রহমত লাভ করবে, মানুষের ভালোবাসা অর্জন করবে। সর্বোপরি পরোপকারের মাধ্যমে সমাজে শান্তি শৃঙ্খলা প্রতিষ্ঠিত হবে।


Explanation:


Sub-Questions:

================================================================================
Question #5 (ID: 800001)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তাহসিন ও মামুন একই শ্রেণিতে পড়ে, স্কুলের বার্ষিক পরীক্ষায় তাহসিন প্রথম স্থান অধিকার করায় মামুন ঈর্ষান্বিত হয়। এবং সহপাঠীদের কাছে বিভিন্ন রকম সমালোচনা করে। বিষয়টি প্রধান শিক্ষকের দৃষ্টিগোচর হলে তিনি বলেন, মামুন তাহসিনের সাফল্যে ঈর্ষান্বিত হয়ে এমনটি করছে। মামুনের সংশোধন হওয়া উচিত । তিনি মামুনকে নিচের হাদিসটি পড়ে শুনান। 

إِنَّ الْحَسَدَ يَأْكُلُ الْحَسَنَاتِ كَمَا تَأْكُلُ النَّارُ الْحَطَبَ

Options:
ক. হিংসা কী?
খ. হিংসার সৃষ্টি হয় কেন?
গ. মামুনের সংশোধনের নিমিত্তে প্রধান শিক্ষক কী উপদেশ বা পরামর্শ দিতে পারতেন?
ঘ. মামুনের সংশোধনের নিমিত্তে কুরআন ও হাদিসের আলোকে হিংসা ও বিদ্বেষের কুফল বিশ্লেষণ কর।


Correct Answer: 

Solution:
কঅন্যের সুখ-সম্পদ, মানসম্মান নষ্ট হওয়ার কামনা এবং নিজে এর মালিক হওয়ার বাসনা করাকে হিংসা বলে ।
খহিংসা একটি মারাত্মক মানসিক ব্যাধি। হিংসা বহু কারণে সৃষ্টি হয়। যেমন শত্রুতা, লোভ, অহংকার, নিজের অসৎ উদ্দেশ্য নষ্ট হওয়ার আশঙ্কা, নেতৃত্বের লোভ ইত্যাদি। এসব কারণে এক ব্যক্তি অপর ব্যক্তির প্রতি হিংসা-বিদ্বেষ করে থাকে ।
গউদ্দীপকটি পাঠ করে আমরা জানতে পারি যে, ধর্মীয় শিক্ষক মামুনের কর্মকাণ্ডের সমালোচনা করেছেন। কিন্তু তিনি মামুনের সংশোধনের নিমিত্তে বাস্তবসম্মত পদক্ষেপ গ্রহণ করেননি। এক্ষেত্রে শিক্ষক মহোদয় মামুনকে আলাদাভাবে ডেকে ঘৃণা ও ঈর্ষার কুফল সম্পর্কে কুরআন ও হাদিসভিত্তিক ধারণা দিতে পারতেন। এরপর সে যা করছে অর্থাৎ তাহসিন সম্পর্কে যা বলছে তা ঘৃণা ও ঈর্ষার পর্যায়ে পড়ে তা বোঝাতে পারতেন। নিয়মিত লেখাপড়া করে তাহসিনের ভালো সাফল্য টপকে যাবার পরামর্শ দিতে পারতেন। তাহসিন ভালো ছাত্র হয়ে থাকলে তার সাথে মিশে তার সহযোগিতা নিয়ে নিজেকে ভালো ছাত্র হিসেবে তৈরি করার পরামর্শ দিতে পারতেন।
ঘহিংসা মানুষের ভালো কাজগুলোকে ধ্বংস করে দেয়। এ সম্পর্কে মহানবি (স.) বলেছেন, &ldquo;আগুন যেমন শুকনা কাঠকে জ্বালিয়ে ছাই করে দেয়, হিংসা তেমনি পুণ্যকে ধ্বংস করে দেয়&rdquo; । (ইবনে মাজাহ্) হিংসা মানুষের শান্তি বিনষ্ট করে। মনে অশান্তির আগুন জ্বালিয়ে রাখে। হিংসুক ব্যক্তি আল্লাহ এবং মানুষের কাছে ঘৃণিত। কেউ তাকে ভালোবাসে না। কেউ তাকে বন্ধু হিসেবে গ্রহণ করে না। সমাজের লোকেরা তাকে এড়িয়ে চলে। হিংসা সমাজে ঝগড়া-ফ্যাসাদ, মারামারি এবং অশান্তি সৃষ্টি করে। মানুষের মনে অহংকার সৃষ্টি হয়। অহংকার মানুষের পতন ঘটায়।

আল্লাহ তায়ালা কুরআন মজিদে হিংসা থেকে বেঁচে থাকার শিক্ষা দিয়েছেন। মহান আল্লাহ বলেন, &ldquo;আর হিংসুকের অনিষ্ট থেকে আশ্রয় চাই যখন সে হিংসা করে।&rdquo; (সূরা ফালাক : ৫)



Explanation:


Sub-Questions:

================================================================================
Question #6 (ID: 800002)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
"মৃত স্বামীর ব্যাংক অ্যাকাউন্টে ৭২ কোটি টাকা জমা রয়েছে। এ টাকা তুলতে হলে ট্যাক্স, সুপার ট্যাক্স এবং উকিলের ফি-র জন্য কোটি টাকা প্রয়োজন। যে টাকা ধার দিবে, তাকে দ্বিগুণ টাকা ফেরত দেওয়া হবে।" এমন কথা বলে এবং ব্যাংকের কাগজপত্র দেখিয়ে যশোরের আনোয়ারা বেগম (৬০) বিভিন্ন জনের কাছ থেকে কমপক্ষে পাঁচ কোটি টাকা ধার নিয়ে আর ফেরত দেয়নি।

Options:
ক. &quot;বান্দা তার কুচরিত্রের কারণে জাহান্নামের নিম্নস্তরে পৌঁছে যায়।&quot;- উক্তিটি কার?
খ. আখলাকে যামিমাহ বলতে কী বোঝায়?
গ. আনোয়ারা বেগমের কাজটি কীরূপ? ইসলামের আলোকে ব্যাখ্যা কর।
ঘ. আনোয়ারা বেগম কর্তৃক সংঘটিত কাজের আলোকে আখলাকে যামিমা&#39;র কুফল আলোচনা কর।


Correct Answer: 

Solution:
কউক্তিটি মহানবি হযরত মুহাম্মদ (স.)-এর।
খএমন কিছু আচরণ বা কাজ যা মানুষকে হীন, নিচু ও নিন্দনীয় করে তোলে সেগুলোকে আখলাকে যামিমা বা নিন্দনীয় আচরণ বলে। নিন্দনীয় আচরণগুলো হচ্ছে হিংসা, ক্রোধ, লোভ, প্রতারণা, পিতামাতার অবাধ্য হওয়া, ইভটিজিং, ছিনতাই প্রভৃতি। এ নিন্দনীয় আচরণগুলো মানুষের ব্যক্তি ও সমাজজীবনকে কলুষিত করে।
গআনোয়ারা বেগমের কাজটি ইসলামের দৃষ্টিতে প্রতারণার শামিল। প্রতারণা নিন্দনীয় চরিত্রের মধ্যে অন্যতম একটি। ফাঁকি দেওয়া, বিশ্বাস ভঙ্গ করা, ভেজাল দেওয়া, পণ্যদ্রব্যের দোষ গোপন করা, জাল মুদ্রা চালিয়ে দেওয়া, মাপে-ওজনে কম দেওয়া, বেশি দামের জিনিসের সাথে কম দামের জিনিস মিশিয়ে দেওয়া, গাভী বিক্রির আগে স্তনে দুধ আটকে রাখা, মিথ্যা হলফ করে অন্যের হক নষ্ট করা এসবই প্রতারণার শামিল। ব্যবসায় বাণিজ্য ছাড়াও মানুষ অন্যান্য আর্থসামাজিক কাজেও প্রতারণা করে থাকে।
উদ্দীপকের চরিত্র আনোয়ারা বেগম দ্বিগুণ টাকা ফেরতের প্রতিশ্রুতি দিয়ে বিভিন্ন জনের কাছ থেকে প্রায় পাঁচ কোটি টাকা ধার নিয়ে টাকা ফেরত দেননি। তার এ কাজ প্রতিশ্রুতি ভঙ্গের পর্যায়ে পড়ে, যা প্রতারণা বৈ অন্য কিছু নয়।
ঘআনোয়ারা বেগম কর্তৃক সংঘটিত কাজটি প্রতারণার পর্যায়ে পড়ে। প্রতারণা আখলাকে যামিমার পর্যায়ে পড়ে। নিচে আখলাকে যামিমা'র। কুফল আলোচনা করা হলো- হীন বা মন্দ চরিত্রের লোকেরা সমাজের কাছে যেমনি ভাবে ঘৃণার পাত্রে পরিণত হয় তেমনিভাবে পরিবারের কাছেও ঘৃণিত হয়। পরকালেও সে ঘৃণিত ও অভিশপ্ত হবে। এ প্রসঙ্গে মহানবি (স.) বলেন, &quot;বান্দা তার কুচরিত্রের কারণে জাহান্নামের নিম্নস্তরে পৌঁছে যায়।&rdquo; (তাবারানি)
মন্দ চরিত্রের লোকেরা পরকালে জান্নাত লাভ করতে পারবে না। এ প্রসঙ্গে মহানবি (স.) বলেন, &quot;দুশ্চরিত্র ও রূঢ় স্বভাবের মানুষ জান্নাতে প্রবেশ করতে পারবে না।&quot;
চরিত্র সংশোধন ব্যতীত আত্মার সংশোধন সম্ভব হয় না। এজন্য চারিত্রিক দুর্বলতার সব দিকগুলোর সংশোধন করা আবশ্যক। অতএব আনোয়ারা বেগমের যেমন সংশোধন হওয়া উচিত, তেমনি সমাজের প্রতিটি ব্যক্তিরই আখলাকে যামিমা থেকে দূরে থাকা উচিত।



Explanation:


Sub-Questions:

================================================================================
Question #7 (ID: 800003)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মোরশেদ ও মুখলেস একই এলাকার অধিবাসী। মোরশেদ বখাটে ছেলেদের সাথে মিশে চুরি, ডাকাতি ও আমানতের খিয়ানত করে। অপরদিকে মুখলেসের আমানতদারি ও হালাল উপার্জনের জন্য পরিশ্রম করাকে সকলেই প্রশংসা করে থাকে ও ভালোবাসে। মুখলেস মোরশেদকে বলল, আল্লাহ খিয়ানতকারীদের পছন্দ করেন না।

Options:
ক. শালীনতার আরবি কী?
খ. সৃষ্টির সেবা বলতে কী বোঝায়?
গ. মোরশেদের কার্যকলাপের ফলাফল কী কী হতে পারে? বর্ণনা কর।
ঘ. মুখলেসের কর্মকান্ডের ফলাফল কুরআন-হাদিসের আলোকে ব্যাখ্যা কর।


Correct Answer: 

Solution:
কশালীনতাবোধের আরবি প্রতিশব্দ হলো 'তাহযিব (التَّهْزِيبُ)।
খইসলামি পরিভাষায় আল্লাহর সৃষ্টির প্রতি দয়া ও সহানুভূতিশীল হয়ে আদর যত্ন করার নামই হলো সৃষ্টির সেবা। সৃষ্টিজগতের সবকিছু নিয়ে আল্লাহর সৃষ্টি পরিবার।
এদের প্রতি মানুষের অনেক দায়িত্ব ও কর্তব্য আছে। সৃষ্টিজগতের কারও ক্ষতি না করা, কাউকে কষ্ট না দেওয়া, কাউকে হুমকির মুখে না ফেলা মানুষের কর্তব্য। সৃষ্টিজগতের সংরক্ষণ করা, স্বাভাবিক অবস্থা ধরে রাখার দায়িত্বও মানুষের। সৃষ্টিকুলের প্রতি এ দায়িত্ব পালন করার নাম সৃষ্টির সেবা।
গউদ্দীপকের মোরশেদ এলাকার বখাটে ছেলেদের সাথে মিশে চুরি, ডাকাতি করে সেটা জঘন্য অপরাধ। সে আমানতেরও খিয়ানত করে। আর যে ব্যক্তি আমানতের খিয়ানত করে তাকে খায়িন বা আত্মসাৎকারী বলা হয়।
উদ্দীপকের মোরশেদের এসব কার্যকলাপের ফলাফল যা হতে পারে তা হলো-
১. এসব কার্যকলাপ পাপ ও জঘন্য অপরাধ হিসেবে গণ্য হবে। এজন্য দুনিয়া ও আখিরাতে শাস্তি পাবে।
২. তার এসব কার্যকলাপের ফলে সমাজে শান্তি-শৃঙ্খলা বিনষ্ট হবে।
৩. আমানতের খিয়ানত করার ফলে সে সমাজের সকলের বিশ্বাস ও আস্থা হারাবে।
৪. এসব কার্যকলাপের ফলে সে ইমান হারাবে। কারণ রাসুলুল্লাহ (স.) বলেছেন যার আমানতদারি নেই তার ইমানও নেই। (বায়হাকি)
৫. আমানতের খিয়ানত করা মুনাফিকের লক্ষণ। যেহেতু সে আমানতের খেয়ানত করে তাই সে মুনাফিকে পরিণত হবে।
৬. সর্বোপরি সে আল্লাহ তায়ালা এবং মানুষের কাছে ঘৃণার পাত্রে পরিণত হবে।
ঘউদ্দীপকের মুখলেস তার কাজের দরুন আল্লাহর দয়া লাভ করবে।
এছাড়া সে সবার প্রশংসা ও ভালোবাসা লাভ করবে। আমানতদারকে সমাজের সবাই বিশ্বাস করে ও ভালোবাসে। উদ্দীপকের মুখলেস যেহেতু একজন আমানতদার ব্যক্তি তাই সবাই তার ওপর বিশ্বাস স্থাপন করে। একজন আমানদার ব্যক্তি শুধু মানব সমাজেই নয়, সে আল্লাহর কাছেও একজন প্রিয় ব্যক্তি। তাই উদ্দীপকের মুখলেসও তার আমানতদারির মাধ্যমে আল্লাহর কাছে প্রিয় ব্যক্তিতে পরিণত হবে। তাছাড়া মুখলেসের কর্মকাণ্ডের ফলে সমাজে অনাকাঙ্ক্ষিত বিশৃঙ্খলা সৃষ্টি হওয়ার সুযোগ নেই। তাছাড়া তিনি পরিশ্রমের মাধ্যমে হালাল উপার্জন করেন। এ সম্পর্কে মহানবি (স.) বলেন, ফরজ ইবাদতের পর হালাল রুজি উপার্জন করাও একটি ফরজ ইবাদত। (বায়হাকি)
অতএব, মুখলেসের কাজটি আমানত ও শ্রমের মর্যাদা রক্ষায় কল্যাণমুখী সমাজ বিনির্মাণে অত্যন্ত গুরুত্ব বহন করে।



Explanation:


Sub-Questions:

================================================================================
Question #8 (ID: 800004)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তাওহিদ উচ্চশিক্ষা গ্রহণ করেছে শহর থেকে। এখন গ্রামের বাড়িতে নিজ পরিবারের সঙ্গে বাস করে। চাকরি খুঁজছে দীর্ঘদিন। পরিবারের লোকজনের সঙ্গে থাকলেও সংসারের কোনো কাজকর্মই সে করে না। সংসারের সমস্ত কাজ তার বাবাই দেখাশুনা করে। অপরদিকে, তারই বন্ধু শহিদ শহর থেকে উচ্চশিক্ষা শেষে গ্রামে এসে কৃষিকাজে হাত দিয়েছে ও উন্নত কৃষি ব্যবস্থার প্রয়োগ ঘটাচ্ছে। শহিদ তাওহিদকে পরামর্শ দিল কোনো না কোনো কাজ শুরু করতে। তাওহিদ শহিদকে একটি হাদিস থেকে উদ্ধৃতি দিল-"শ্রমজীবী আল্লাহর বন্ধু"।

Options:
ক. . শ্রম কী?
খ. শ্রমের মর্যাদা বলতে কী বোঝায়?
গ. শ্রমের মর্যাদা কীভাবে বেকারত্ব কমিয়ে আনতে পারে? উদ্দীপকের আলোকে ব্যাখ্যা কর।
ঘ. শহিদের দৃষ্টিভঙ্গির তাৎপর্য বিশ্লেষণ কর।


Correct Answer: 

Solution:
কআয়-উপার্জন, মানুষের কল্যাণ এবং সৃষ্টির সেবামূলক যেকোনো কাজকে শ্রম বলে।
খশ্রমের মর্যাদা বলতে বোঝায় সকল শ্রমকে যথার্থভাবে মূল্যায়ন করা, কোনো শ্রমকে হেয়জ্ঞান না করা। ইসলামে কোনো শ্রমকে ছোট করে দেখার কোনো সুযোগ নেই। আল্লাহ পাক এ পৃথিবীতে মানুষের কল্যাণের জন্য অগণিত সম্পদ রেখে দিয়েছেন। এ সম্পদ আহরণের জন্য শ্রমের প্রয়োজন। আমাদের প্রিয়নবি হযরত মুহাম্মদ (স.) শ্রমকে ভালোবাসতেন, তিনি নিজে পরিশ্রম করতেন।
গগ বেকারত্ব বর্তমানে আমাদের সমাজের একটি বড় সমস্যা। বিশেষ করে শিক্ষিত বেকারের সংখ্যা দিন দিন বেড়েই চলেছে। আমাদের শিক্ষিত জনগণ প্রাতিষ্ঠানিক শিক্ষা শেষে বিভিন্ন সরকারি ও বেসরকারি চাকরির জন্য চেষ্টা করে থাকে। কিন্তু চাকরিপ্রার্থীর তুলনায় কর্মসংস্থানের সুযোগ সীমিত থাকায় তাদের অনেককেই বেকার থাকতে হয়। কিন্তু উদ্দীপকের শহিদকে অনুসরণ করে তারা যদি আত্মকর্মসংস্থানে উদ্বুদ্ধ হয় তবে সমাজ থেকে বেকারত্ব অনেকাংশে কমিয়ে আনা সম্ভব। শহিদ উচ্চশিক্ষিত হওয়া সত্ত্বেও আত্মকর্মসংস্থানের উদ্দেশ্যে কৃষিকাজ করছে। তাই শহিদকে অনুসরণ করে আমাদের শিক্ষিত বেকার জনশক্তিও বিভিন্ন খামার যেমন- মৎস্য খামার, পোল্ট্রি, মৌমাছি পালন, গো-খামার ইত্যাদি প্রতিষ্ঠার মাধ্যমে িএকদিকে যেমন আত্মকর্মসংস্থানের ব্যবস্থা করতে পারে, তেমনি আমাদের সমাজ থেকে বেকারত্ব কমিয়ে আনতে পারে। আর এভাবেই আমরা শহিদের দৃষ্টান্ত অনুসরণ করে সমাজ থেকে বেকারত্ব কমিয়ে আনতে পারি।
ঘশহিদের কর্মকান্ড থেকে তার &zwj;দৃষ্টিভঙ্গির পরিচয় লাভ করা যায়।
ঘটনাটি বিশ্লেষণ করলে শহিদের দৃষ্টিভঙ্গির যে, তাৎপর্য অনুমেয় হয় তা এরূপ, আল্লাহ তায়ালা এ পৃথিবীতে মানুষের কল্যাণের জন্য অগণিত সম্পদ রেখে দিয়েছেন। এ সম্পদ আহরণের জন্য প্রয়োজন শ্রমের। আল্লাহ তায়ালার মেহেরবানিতে আমরা জন্মগতভাবেই শ্রমের উপকরণ লাভ করেছি। এগুলো হচ্ছে আমাদের হাত, পা ও মস্তিষ্ক। আর এগুলোই শ্রমশক্তি। এ শক্তি কাজে লাগানো জন্য আল্লাহ তায়ালা আমাদের নির্দেশ দিয়েছেন। আল্লাহ তায়ালা বলেন, &ldquo;তিনি তো তোমাদের জন্য ভূমি সুগম করে দিয়েছেন। কাজেই তোমরা এর দিক-দিগন্তে বিচরণ কর এবং তাঁর দেওয়া রিযিক থেকে আহার কর।&rdquo; (সূরা মূলক : ১৫)
আমাদের প্রিয়নবি (স.) শ্রমকে ভালোবাসতেন। তিনি নিজে শ্রমে অভ্যন্ত ছিলেন। ছোটবেলায় তিনি পশুচারণ করতেন। বড় হয়ে ব্যবসায় করেন। খন্দক যুদ্ধে পরিখা খননে তিনি সক্রিয় ভূমিকা পালন করেন। শ্রমজীবীর মর্যাদা সম্পর্কে মহানবি (স.) বলেন, &ldquo;শ্রমজীবী আল্লাহর বন্ধু।&rdquo; (বায়হাকি)। মহানবি (স.) আরও বলেন, &ldquo;নিজ হাতে উপার্জিত খাদ্যের চেয়ে উত্তম খাদ্য আর নেই।&rdquo;


Explanation:


Sub-Questions:

================================================================================
Question #9 (ID: 800005)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
রেদওয়ান একজন চাল ব্যবসায়ী। তিনি উচ্চমানের দুই বস্তা চালের সাথে এক বস্তা নিম্নমানের চাল মিশিয়ে বিক্রি করেছেন। তার এ কর্মকাণ্ড দেখে ছোট ভাই রিয়াদ বলল, "আল্লাহকে ভয় কর।" তুমি কি জান না মহানবি (স.) বলেছেন, "যে ব্যক্তি প্রতারণা করে সে আমার উম্মত নয়।"

Options:
ক. প্রতারণার মাধ্যমে অর্জিত জীবিকার বিধান কী?
খ. প্রতারণা বলতে কী বোঝায়?
গ. রেদওয়ান তার ছোট ভাইয়ের উক্তি থেকে কী শিক্ষা অর্জন করতে পারে? বর্ণনা কর।
ঘ. উদ্দীপকে বর্ণিত দুই ভাইয়ের চারিত্রিক বৈশিষ্ট্য পরিণতিসহ বিশ্লেষণ কর।


Correct Answer: 

Solution:
কপ্রতারণার মাধ্যমে অর্জিত জীবিকা হারাম।
খপ্রতারণার আরবি প্রতিশব্দ 'আল-গাম্পু' (اَلْغَشَ), যার অর্থ ঠকানো, ফাঁকি দেওয়া, প্রবঞ্চনা ও ধোঁকা। কথাবার্তা, আচার-আচরণ, লেনদেন, ব্যবসায় বাণিজ্য প্রভৃতি ক্ষেত্রে ধোঁকা দেওয়াকে প্রতারণা বলে। পণ্যদ্রব্যের দোষত্রুটি গোপন রেখে বিক্রি করা, অঙ্গীকার ভঙ্গ করা ইত্যাদি প্রতারণার অন্তর্ভুক্ত।
গরেদয়ানের ছোট ভাই রিয়াদ। রেদয়ান ভালো চালের সাথে খারাপ চালের মিশ্রণ ঘটিয়ে যা করেছে তা প্রতারণার পর্যায়ে পড়ে। আর রেদয়ানের এ কর্মকান্ডের বিপরীতে রিয়াদ বলে, &quot;আল্লাহকে ভয় কর।&rdquo; আল্লাহকে ভয় করার অর্থ আল্লাহর নির্দেশ মেনে চলা। আল্লাহ আমাদের সৃষ্টিকর্তা ও পালনকর্তা। তিনি আমাদের ভালোমন্দ বুঝবার ও কাজ করার ক্ষমতা দান করেছেন। তিনি সবকিছু দেখেন, তিনি আমাদের অন্তরের খবরও জানেন। শেষ বিচারের দিনে তাঁর কাছে ভালোমন্দ কাজের জবাবদিহি করতে হবে। ভালো কাজের পুরস্কার ও মন্দ কাজের শাস্তি দেওয়া হবে।
অতএব, রাকিব আল্লাহকে ভয় করা বা তাকওয়া অবলম্বনের মধ্য দিয়ে মহৎ চারিত্রিক বৈশিষ্ট্যের অধিকারী হবে। যা তাকে প্রতি ক্ষেত্রে সৎকর্মের দিকে ধাবিত করবে। আর সৎকর্ম তাকে জান্নাতের দিকে ধাবিত করবে।
ঘরেদওয়ান ও রিয়াদ উদ্দীপকের সম্পূর্ণ বিপরীতধর্মী দুটি চরিত্র। নিচে তাদের চারিত্রিক বৈশিষ্ট্য পরিণতিসহ আলোকপাত করা হলো-
রেদওয়ান: উদ্দীপকটি পাঠ করে আমরা রেদয়ানকে একজন প্রতারক হিসেবে চিহ্নিত করতে পারি। কারণ সে ভালোমানের চালের সাথে খারাপ মানের চাল মিশিয়ে বিক্রি করেছে। আমরা জানি, প্রতারণা ইসলামের দৃষ্টিতে মানবতাবিরোধী অতি গর্হিত কাজ। প্রতারণা মিথ্যারই শামিল। মিথ্যা যেমন ঘৃণ্য, প্রতারণাও তেমনি ঘৃণ্য। এটি একটি সমাজদ্রোহী পাপ। এ সম্বন্ধে মহানবি (স.) বলেছেন, &ldquo;যে ব্যক্তি প্রতারণা করে, সে আমার উম্মত নয়।&quot; ইসলাম সুস্পষ্ট ভাষায় বলে দিয়েছে, জীবনে যা কিছু করবে তার মধ্যে ফাঁকি ও প্রতারণার স্থান নেই। ইসলাম সত্যের সাথে মিথ্যার মিশ্রণকে কোনোমতেই সমর্থন করে না। প্রকৃতপক্ষে প্রতারণা দ্বারা অর্জিত জীবিকা হারাম। আর যে দেহ হারাম রুযি দ্বারা পরিপুষ্ট তার স্থান জাহান্নামে। অতএব, রেদোয়ানকে ইহকাল ও পরকালে কঠিন শাস্তির মুখোমুখি হতে হবে।
রিয়াদ: উদ্দীপকটি পাঠ করে আমরা রিয়াদকে একজন নিষ্ঠাবান এবং আল্লাহভীরু হিসেবে চিহ্নিত করতে পারি। আমরা জানি, ইসলামি জীবন দর্শনে আল্লাহ ভীরুতা বা তাকওয়াই সব সদগুণের মূল। তাকওয়া একটি মহৎ চারিত্রিক বৈশিষ্ট্য। মানুষের চরিত্র গঠনে তাকওয়ার গুরুত্ব অপরিসীম। যে ব্যক্তি বিশ্বাস করে যে, মহান আল্লাহ সবকিছু জানেন, শোনেন ও দেখেন, তিনি মানুষের অন্তরের গোপন খবরও জানেন, তাঁর কাছে মন্দ কাজের জবাবদিহি করতে হবে, সে ব্যক্তি কোনো রকম পাপ চিন্তা করতে বা পাপকর্মে লিপ্ত হতে পারে না। কারণ সে জানে যে, অন্য সবাইকে ফাঁকি দেওয়া গেলেও আল্লাহ তায়ালাকে ফাঁকি দেওয়া যায় না। আল্লাহর কাছে তাকওয়ার মূল্য সর্বাধিক। আল্লাহ বলেন, &ldquo;তোমাদের মধ্যে যার সবচেয়ে বেশি তাকওয়া আছে সে আল্লাহর কাছে সবচেয়ে বেশি সম্মানিত।&rdquo; (সূরা আল-হুজুরাত : ১৩)



Explanation:


Sub-Questions:

================================================================================
Question #10 (ID: 800006)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জেইসি ও হৃদি সহপাঠী। স্কুলে যাবার পথে প্রায়ই তারা বখাটে ছেলেদের দ্বারা উত্ত্যক্ত হয়। বিষয়টি প্রধান শিক্ষক মহোদয় জানার পর তিনি তাদেরকে পোশাক-পরিচ্ছদ ও চালচলনে শালীনতা অবলম্বনের পরামর্শ দেন।

Options:
ক. শালীনতা কী?
খ. ইভটিজিং বলতে কী বোঝায়?
গ. উদ্দীপকের অনুরূপ ঘটনা থেকে পরিত্রাণের জন্য আমাদের করণীয় কী? ব্যাখ্যা কর।
ঘ. উদ্দীপকের অনুরূপ ঘটনার অপকারিতা বিশ্লেষণ কর।


Correct Answer: 

Solution:
কশালীনতা মানে মার্জিত হওয়া। বেশভূষা, কথাবার্তা, চালচলন, আচার-আচরণে মার্জিত হওয়া। ব্যক্তিগত ও সামাজিক জীবনে ভদ্র, সভ্য ও মার্জিত হওয়া।
খইভটিজিং শব্দটি ইভ (Eve) ও টিজিং (Teasing) এর একত্রিত রূপ। বাইবেল অনুসারে প্রথম নারীর নাম ইভ (Eve)। এখানে 'ইভ' বলতে নারী সমাজকে বোঝানো হয়েছে। আর 'Tease' অর্থ পরিহাস, প্রশ্ন প্রভৃতি দ্বারা জ্বালাতন করা, 'উত্ত্যক্ত করা, খেপানো। ইভটিজিং বলতে কথা, কাজ, আচরণ ইত্যাদির মাধ্যমে নারীদের উত্ত্যক্ত করাকে বোঝানো হয়েছে।
গউদ্দীপকের ঘটনাটি হলো- ইভটিজিং।
ইভটিজিং বা অনুরূপ ঘটনা থেকে পরিত্রাণ পেতে আমাদের যা করা উচিত, তা নিচে উল্লেখ করা হলো- ১. সন্তানদের প্রতি পিতামাতার সজাগ দৃষ্টি রাখা। ২. ধর্মীয় অনুশাসন মেনে চলা, বিশেষত পোশাক পরিচ্ছদে মেয়েদের শালীনতা বজায় রাখা। ৩. সামাজিক সচেতনতা বৃদ্ধি করা। ৪. আইনের যথাযথ প্রয়োগ।
সর্বোপরি প্রতিজ্ঞাবদ্ধ হওয়া যে, আমরা ইভটিজিং-এর মতো খারাপ কাজ করব না। আমরা সবসময় ভদ্র, নম্র, শালীন আচরণ করব। ইসলামের শিক্ষা অনুযায়ী জীবনযাপন করব।
ঘউদ্দীপকের ঘটনাটি হলো ইভটিজিং।
ইভটিজিং একটি সামাজিক ব্যাধি। নারীদেরকে উত্ত্যক্ত করা, কাউকে মন্দ নামে ডাকা বা উপহাস করা গর্হিত কাজ। কুরআনে আল্লাহ তায়ালা বলেন, &quot;তোমরা একে অন্যের প্রতি দোষারোপ করবে না এবং একে অপরকে মন্দ নামে ডাকবে না। ইমান গ্রহণের পর মন্দ নামে ডাকা বড় ধরনের অপরাধ।&quot; (সূরা হুজরাত : ১১)
বর্তমানে প্রায়শই স্কুল-কলেজের সামনে, রাস্তার মোড়ে, গলির মুখে কিছু বখাটে ছেলে দাঁড়িয়ে মেয়েদেরকে উত্ত্যক্ত করে। এর ফলে অনেক মেয়ে নিরাপত্তাহীনতায় ভোগে, প্রয়োজনীয় শিক্ষা থেকে বঞ্চিত হয়ে। কেউ কেউ আবার আত্মহত্যার পথও বেছে নেয়। এতে সামাজিক শান্তি বিনষ্ট হয়। সমাজে অস্থিরতা বৃদ্ধি পায়। আইনশৃঙ্খলার অবনতি ঘটে। জাতি ধ্বংসের দিকে ধাবিত হয়।



Explanation:


Sub-Questions:

================================================================================
Question #11 (ID: 800007)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আদিব প্রতিদিন অফিসে যায়। একদিন সে দেখতে পেল একটি ছাগলছানা রাস্তার পাশে ছটফট করছে। সে কাছে গিয়ে দেখে তার পা ভেঙে গেছে। সে ছানাটিকে ধরে বাড়ি নিয়ে যায় এবং তার সেবা করে ও চিকিৎসা দেয়। অপরদিকে আলফাজ উদ্দীন। সকল মানুষকে ক্ষমাসুন্দর দৃষ্টিতে দেখে। কেননা সে জানে আল্লাহ নির্দেশ দিয়েছেন "যদি তুমি ক্ষমা কর, দয়া কর, তবে নিশ্চয়ই আল্লাহ অধিক ক্ষমাশীল ও অতিশয় দয়ালু।"

Options:
ক. আল্লাহ কখন বান্দার প্রতি শান্তি বর্ষণ করেন?
খ. আমানত রক্ষা করা প্রয়োজন কেন?
গ. কুরআন ও হাদিসের আলোকে আদিবের কাজটির গুরুত্ব ব্যাখ্যা কর।
ঘ. উদ্দীপকের শেষোক্ত আয়াতটির ব্যাখ্যা কর।


Correct Answer: 

Solution:
কবান্দা যখন সৃষ্টির প্রতি দয়া করে তখন আল্লাহ বান্দার প্রতি শাতি বর্ষণ করেন।
খমুমিন হিসেবে টিকে থাকার জন্য আমানত রক্ষা করা প্রয়োজন। কারণ রাসুলুল্লাহ (স.) বলেছেন, &quot;যার আমানদারি নেই, তার ইমানও নেই।&rdquo; (বায়হাকি) তাছাড়া আমানত রক্ষা না করলে মুনাফিক হতে হয়। এ মর্মে রাসুল (স.) বলেছেন, মুনাফিকের চিহ্ন তিনটি।
১. যখন কথা বলে মিথ্যা বলে।
২. যখন ওয়াদা করে তা ভঙ্গ করে।
৩. আমানতের খেয়ানত করে। (বুখারি ও মুসলিম)
তাহলে মুনাফিকের অন্তর্ভুক্ত না হওয়ার জন্য আমানত রক্ষা করা প্রয়োজন।
গআদিব একদিন রাস্তার পাশে একটি ছাগল ছানা পা ভাঙ্গা অবস্থায় ছটফট করতে দেখতে পায়। সে ছানাটিকে ধরে বাড়ি নিয়ে যায়, তার সেবা করে ও চিকিৎসা দেয়। তার এ কাজে সৃষ্টির সেবা কাজটির প্রতিফলন ঘটেছে। সৃষ্টির সেবার গুরুত্ব অত্যধিক।
সৃষ্টির প্রতি মানুষের কর্তব্যগুলোর মধ্যে অসহায় ও দুস্থ মানুষকে সাহায্য ও সহযোগিতা করা যেমন কর্তব্য, তেমনি গাছপালা, পশুপাখি, বৃক্ষলতা এবং পরিবেশের প্রতিও মানুষের কর্তব্য রয়েছে। সৃষ্টির প্রতি সদয় হলে এবং এদের লালন-পালন ও রক্ষণাবেক্ষণ করলে আল্লাহ খুশি হন। তেমনি এদের প্রতি অবহেলা করলে, নিষ্ঠুর আচরণ করলে আল্লাহ অসন্তুষ্ট হন।
আমাদের চারপাশের কীটপতঙ্গ, গাছপালা, তরুলতা, পশুপাখি সবকিছুর প্রতি মানুষের দায়িত্ব ও কর্তব্য রয়েছে। কারণ এসবকিছু নিয়েই আমাদের পরিবেশ। আমাদের স্বার্থেই এ পরিবেশ রক্ষা করতে হবে। মহান আল্লাহ এসবকিছু আমাদের উপকারের জন্য সৃষ্টি করেছেন। এজন্য মহানবি (স.) বলেছেন-
ارْحَمُوا مَن فِي الْأَرْضِ يَرْحَمُكُمْ مَنْ فِي السَّمَاءِ
অর্থ : 'তোমরা জমিনের অধিবাসীদের প্রতি দয়া প্রদর্শন করবে। তাহলে আসমানের অধিপতি মহান আল্লাহ তোমাদের প্রতি দয়া করবেন।' (তিরমিযি)
ঘউদ্দীপকের শেষোক্ত আয়াতটি হলো-
وَإِنْ تَعْفُوا وَتَصْفَحُوا وَتَغْفِرُوا فَإِنَّ اللَّهَ غَفُورٌ رَحِيمٌ .
অর্থ: &quot;আর যদি তুমি তাঁদের মার্জনা কর, তাঁদের দোষত্রুটি উপেক্ষা কর এবং ক্ষমা কর, তবে জেনে রেখ আল্লাহ ক্ষমাশীল ও পরম দয়ালু।&quot; (সূরা আত-তাগাবুন : ১৪)
মহান আল্লাহ এ আয়াতের মাধ্যমে ক্ষমার নীতি অবলম্বন করার জন্য ইঙ্গিত করেছেন। মহান আল্লাহর অন্যতম গুণ ক্ষমা। সুন্দর সমাজ গঠনের জন্য মানুষের এ গুণটি থাকা খুবই প্রয়োজন। ক্ষমার আরবি প্রতিশব্দ 'আফ্টন' (عَفْرٌ)-এর অর্থ মাফ করা, প্রতিশোধ গ্রহণ না করা। ইসলামি পরিভাষায় এর অর্থ হলো প্রতিশোধ গ্রহণের পূর্ণ ক্ষমতা থাকা সত্ত্বেও প্রতিশোধ না নিয়ে মাফ করে দেওয়া।
আল্লাহ সর্বশক্তিমান ও মহাপরাক্রমশালী হওয়া সত্ত্বেও মানুষকে ক্ষমা করে দেন। মহান আল্লাহ তাঁর রাসুল (স.)-কে ক্ষমার নীতি অনুসরণ করার নির্দেশ দিয়েছেন। আল্লাহ বলেছেন,
خُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجَاهِلِينَ
অর্থ : &quot;আপনি ক্ষমা করুন, সৎকাজের নির্দেশ দিন এবং অজ্ঞদেরকে এড়িয়ে চলুন।&quot; (সূরা আল-আরাফ: ১৯৯)
فَاعْفُ عَنْهُمْ وَاسْتَغْفِرْ لَهُمْ .
অর্থ : &quot;অতএব, আপনি তাদের ক্ষমা করে দিন এবং তাদের জন্য ক্ষমা প্রার্থনা করুন।&rdquo; (সূরা আলে-ইমরান: ১৫৯) যেসব মানুষ আল্লাহ এবং তাঁর দেওয়া বিধান অমান্য করে, পরবর্তীতে অনুতপ্ত হয়ে আল্লাহর নিকট ক্ষমাপ্রার্থী হয় সর্বশক্তিমান আল্লাহ সেসব বান্দাকে ক্ষমা করে দেন।



Explanation:


Sub-Questions:

================================================================================
Question #12 (ID: 800008)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
সালমান স্কুলে যাওয়ার পথে দেখতে পায় একটি বিড়াল ছানা রাস্তার পাশে নর্দমাতে পড়ে কাতরাচ্ছে। সে বিড়াল ছানাটিকে উঠিয়ে পানি দিয়ে শরীর ধুয়ে দিয়েছে। শ্রেণিশিক্ষককে তার কাজটির কথা জানালে শিক্ষক তাকে ধন্যবাদ জানায় এবং বলে, আল্লাহ তোমার প্রতি দয়া করবেন।।

Options:
ক. শালীনতাবোধ-এর আরবি প্রতিশব্দ কী?
খ. চরিত্রবান ব্যক্তি আল্লাহর কাছে প্রিয় কেন?
গ. সালমান সাহেবের কাজটি আমাদের জীবনে কীভাবে প্রয়োগ -. করতে পারি? লেখ।
ঘ. সৃষ্টির প্রতি অনুগ্রহ করার দ্বারা কীভাবে আল্লাহর দয়া পাওয়া যায়? ব্যাখ্যা কর।


Correct Answer: 

Solution:
কশালীনতাবোধের আরবি প্রতিশব্দ হলো 'তাহযিব' (ا (التَّهْدِيبُ
খচরিত্রবান ব্যক্তি আল্লাহর প্রিয় কারণ চরিত্রবান ব্যক্তি সৎকর্মশীল হয়। সে আল্লাহর আদেশ-নিষেধ মেনে চলে। রাসুল (স.)-এর দেখানো পদ্ধতিতে জীবন পরিচালনা করে। মানুষের মঙ্গল করে, সৃষ্টির সেবা করে এবং যাবতীয় অন্যায়, অনাচার, পাপাচার থেকে নিজেকে বাঁচিয়ে রাখে।
গউদ্দীপকের সালমান স্কুলে যাওয়ার পথে দেখতে পায় একটি বিড়াল ছানা রাস্তার পাশে নর্দমাতে পড়ে কাতরাচ্ছে। সে বিড়াল ছানাটি উঠিয়ে পানি দিয়ে শরীর ধুয়ে দিয়েছে। তার এ কাজে সৃষ্টির সেবার প্রতিফলন ঘটেছে।
সালমানের কাজটির মতো আমরাও সৃষ্টির সেবা করতে পারি। যেমন-' অসহায় ও দুস্থ মানুষকে সাহায্য-সহযোগিতা করতে পারি আবার গাছপালা, পশুপাখি ইত্যাদি সৃষ্ট জীবের দয়া-প্রদর্শন করতে পারি। আর সৃষ্টির প্রতি সদয় হলে এবং এদের লালন-পালন ও রক্ষণাবেক্ষণ করলে আল্লাহ খুশি হন। অন্যদিকে এদের প্রতি অবহেলা প্রদর্শন করলে নিষ্ঠুর আচরণ করলে - আল্লাহ অসন্তুষ্ট হন। এ সম্পর্কে মহানবি (স.) বলেন, তোমরা জমিনের অধিবাসীদের প্রতি দয়া প্রদর্শন করবে। তাহলে আসমানের অধিপতি মহান আল্লাহ তোমাদের প্রতি দয়া করবেন। (তিরমিযি)
সালমান যেমন বিড়ালটির অসহায় মুহূর্তে সাহায্যের হাত বাড়িয়ে - দিয়েছে, আমরাও তেমনি অন্যান্য পশুপাখির বিপদে-আপদে সাহায্য করব। আমাদের হাঁস-মুরগি, গরু, ছাগল, কবুতর ইত্যাদি পোষা প্রাণীকে নিয়মিত খাবার দেব, রোগ হলে চিকিৎসা করাব এবং সুন্দর বাসস্থানের ব্যবস্থা করব। এভাবে সালমানের কাজকে আমাদের জীবনে প্রয়োগ করতে পারি।
ঘসৃষ্টির প্রতি অনুগ্রহ করার দ্বারা আল্লাহর দয়া পাওয়া যায়। কেননা এ সম্পর্কে মহানবি (স.) বলেছেন, &quot;তোমরা জমিনের অধিবাসীদের প্রতি দয়া প্রদর্শন করবে। তাহলে আসমানের অধিপতি মহান আল্লাহ তোমাদের প্রতি দয়া করবেন।&rdquo; (তিরমিযি)
আমাদের চারপাশের কীটপতঙ্গ, গাছপালা, তরুলতা, পশুপাখি সব কিছু আল্লাহর সৃষ্টি। এসব সৃষ্টির প্রতি আমাদের দয়া প্রদর্শন করা উচিত। কারণ এসবকিছুর দ্বারা আমরা উপকৃত হই।
এজন্য আমাদের স্বার্থেই এদের লক্ষ করতে হবে। এদের প্রতি দয়া দেখালে আল্লাহ আমাদের প্রতি দয়া দেখাবেন। মহানবি (স.)-এর শিক্ষাও এটাই। আমাদের প্রিয় নবি (স.) সৃষ্টি জীবের প্রতি সর্বদা সদয় ছিলেন। তাই সমাজে কোনো ব্যক্তি পীড়িত হলে তার সেবা করব। ঋণগ্রস্ত ব্যক্তির ঋণ পরিশোধের ব্যবস্থা করব। এভাবে সমাজে একে অপরের, সেবা ও সাহায্য করলে আল্লাহর অনুগ্রহ লাভ করতে পারব। এ মর্মে প্রিয় নবি (স.) বলেছেন, যে মুসলমান অন্য মুসলমান ভাইয়ের অভাব মোচন করে আল্লাহ তায়ালা তার অভাব দূর করেন'। (মুসলিম) অতএব আমাদেরও উচিত আল্লাহর সৃষ্টির প্রতি দয়া প্রদর্শন করার মাধ্যমে আল্লাহর রহমত লাভ করা।



Explanation:


Sub-Questions:

