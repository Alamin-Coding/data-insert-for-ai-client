================================================================================
Question #1 (ID: 800021)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আনোয়ার সাহেব একজন ধার্মিক ব্যক্তি। আযান হলে তিনি মসজিদে যান এবং আল্লাহর সর্বশ্রেষ্ঠ ফরয আদায় করেন। তাছাড়া তিনি ফরযের পাশাপাশি নফল ইবাদত করেও সময় কাটান। তার বন্ধু নাঈম সাহেব তাকে এ ব্যাপারে জিজ্ঞাসা করলে তিনি বলেন, জামাআতে সালাত আদায়ের মাধ্যমে মুসলমানদের মধ্যে ভ্রাতৃত্ব বন্ধন সুদৃঢ় হয়।

Options:
ক. ইবাদত শব্দের অর্থ কী?
খ. জামাআতের সাথে নিয়মিত সালাত আদায় করতে হয় কেন?
গ. আনোয়ার সাহেবের আদায়কৃত ইবাদত কোনটি? ব্যাখ্যা কর।
ঘ. বন্ধু নাঈমের প্রশ্নে আনোয়ার সাহেবের উক্তিটির সাথে&nbsp;তুমি কি একমত? যুক্তি দাও।


Correct Answer: 

Solution:
কইবাদত শব্দের অর্থ দাসত্ব, আনুগত্য, বন্দেগি ইত্যাদি।
খএকাকী আদায় করার চেয়ে জামাআতের সালাতে ২৭ গুণ বেশি সাওয়াব পাওয়া যায়। নিয়মিত জামাআতে সালাত নেতার আনুগত্য, শৃঙ্খলা ও নিয়মানুবর্তিতা শেখায়। নিয়মিত জামাআতে সালাত আদায় করলে পারস্পরিক সহানুভূতি, সমতাবোধ ও ভ্রাতৃত্ব বৃদ্ধি পায়। এজন্য জামাতের সাথে সালাত আদায় করতে হয়।
গআনোয়ার সাহেবের আদায়কৃত ইবাদত হলো সালাত। ইসলামের মৌলিক পাঁচটি স্তম্ভের মধ্যে সালাত অত্যন্ত গুরুত্বপূর্ণ ইবাদত। আল্লাহর নিকট বান্দার আনুগত্য ও বিনয় প্রকাশের সর্বশ্রেষ্ঠ মাধ্যম হচ্ছে সালাত। সালাতের মাধ্যমেই বান্দা আল্লাহর সবচেয়ে বেশি নৈকট্য লাভ করতে পারে। পাঁচ ওয়াক্ত ফরয সালাত ইমামের ইমামতিতে জামাআতে আদায় করতে হয়। এর বাইরে কতগুলো সালাত একাকী আদায় করতে হয়। উদ্দীপকেও আমরা দেখতে পাই যে, ধার্মিক আনোয়ার সাহেব আযান হলে মসজিদে যান এবং আল্লাহর সর্বশ্রেষ্ঠ ফরয তথা সালাত আদায় করেন। তাছাড়া তিনি নফল ইবাদত করেও সময় কাটান। সুতরাং আনোয়ার সাহেবের আদায়কৃত ইবাদত হলো সালাত।
ঘ'জামাআতে সালাত আদায় করলে মুসলমানদের মধ্যে ভ্রাতৃত্ব | বন্ধন সুদৃঢ় হয়'- বন্ধু নাঈমের প্রশ্নে আনোয়ার সাহেবের এ উক্তিটির সাথে আমি একমত পোষণ করি। জামাআতে সালাত আদায় করার জন্য একজন ইমামের পিছনে একত্রিত হতে হয়। এখানে রাজা-প্রজা, উঁচু-নিচুর প্রভেদ থাকে না। সবাই মানুষ, একই অবস্থায় সবাইকে আল্লাহর দরবারে হাজির হতে হবে, সবার গন্তব্যই এক- এই শিক্ষা যখন মানুষ গ্রহণ করে তখন তাদের মধ্যে দূরত্ব ও ভেদাভেদ ঘুচে গিয়ে সাম্য ও সমতাবোধ তৈরি হয়। প্রতিদিন পাঁচবার দেখা-সাক্ষাতে পরস্পর পরস্পরের খোঁজখবর নিতে পারে। সুতরাং, জামাআতে সালাতের দ্বারা নিঃসন্দেহে ইসলামি ভ্রাতৃত্ববোধ সুদৃঢ় ও মজবুত হয়।


Explanation:


Sub-Questions:

================================================================================
Question #2 (ID: 800024)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
কামাল ও ফাহিম দুই বন্ধু। সপ্তাহের শ্রেষ্ঠ দিনে সালাত আদায়ের জন্য কামাল প্রস্তুতি গ্রহণ করছিল। কামাল ফাহিমকেও এ সালাতের জন্য প্রস্তুত হতে বলল। আর বলল, এ সালাত আদায় করা ফরয। অথচ ফাহিম তা অস্বীকার করে।

Options:
ক. মুসাফির অর্থ কী?
খ. রুণ ব্যক্তির সালাত কাকে বলে?
গ. উদ্দীপকের কামাল তার বন্ধুকে কোন সালাতের জন্য প্রস্তুত হতে বলেছিল? ব্যাখ্যা কর।
ঘ. উক্ত সালাত অস্বীকার করার ফলে ফাহিমের পরিণতি কী হবে? বিশ্লেষণ কর।


Correct Answer: 

Solution:
কমুসাফির অর্থ ভ্রমণকারী।
খরোগী বা অক্ষম ব্যক্তি যথানিয়মে সালাত আদায় করতে না পারলে তার জন্য ইসলামে সহজ নিয়মের অনুমোদন রয়েছে। রোগীর সেই সহজ নিয়মে সালাত আদায়কে রুগ্ম ব্যক্তির সালাত বলে। রুগণ ব্যক্তিকে হুঁশ থাকা পর্যন্ত সময়ের মধ্যেই সালাত আদায় করতে হবে।
গউদ্দীপকের কামাল তার বন্ধু ফাহিমকে জুমার সালাতের জন্য প্রস্তুত হতে বলেছিল। কেননা, এ সালাত সপ্তাহের শ্রেষ্ঠ দিন অর্থাৎ শুক্রবারে যুহরের সালাতের পরিবর্তে জামাআতে আদায় করা হয়। পাঁচ ওয়াক্ত সালাতের ন্যায় এ সালাত প্রত্যেক প্রাপ্তবয়স্ক, বুদ্ধিমান, স্বাধীন, মুসলিম পুরুষের ওপর ফরয। আল্লাহ তাআলা বলেন, 'হে মুমিনগণ! জুমার দিনে যখন সালাতের জন্য আহ্বান করা হয়, তখন তোমরা আল্লাহর স্মরণে ধাবিত হও এবং ক্রয়-বিক্রয় ত্যাগ কর। এটি তোমাদের জন্য শ্রেয়। যদি তোমরা উপলব্ধি কর।' উদ্দীপকেও দেখা যায় যে, কামাল ও ফাহিম দুই বন্ধু। সপ্তাহের শ্রেষ্ঠ দিনে সালাত আদায়ের জন্য কামাল প্রস্তুতি গ্রহণ করছিল। কামাল ফাহিমকেও এ সালাতের জন্য প্রস্তুত হতে বলল। আর বলল, এ সালাত আদায় করা ফরয। সুতরাং উদ্দীপকের কামাল তার বন্ধু ফাহিমকে জুমার সালাতের জন্য প্রস্তুত হতে বলেছিল।
ঘউক্ত সালাত তথা জুমার সালাত অস্বীকার করার ফলে ফাহিমের পরিণতি হবে জাহান্নামের কঠিন শাস্তি। কেননা, জুমার সালাত আদায় করা প্রত্যেক প্রাপ্তবয়স্ক, বুদ্ধিমান, স্বাধীন, মুসলিম পুরুষের ওপর ফরয। ইসলামের দৃষ্টিতে ফরয অস্বীকারকারী কাফির। আর কাফিরদের জন্য আল্লাহ তাআলা প্রস্তুত করে রেখেছেন কঠিন ও যন্ত্রণাদায়ক শাস্তির স্থান জাহান্নাম। তাছাড়া মহানবি (স.) বলেছেন, 'যে ব্যক্তি ইচ্ছা করে পর পর তিন জুমা ত্যাগ করে, তার অন্তরে মোহর মেরে দেওয়া হয় এবং তার দিলকে মুনাফিকের অন্তরে পরিণত করে দেওয়া হয়।' উদ্দীপকেও আমরা দেখতে পাই যে, কামাল ফাহিমকে জুমার সালাতের জন্য প্রস্তুত হতে বলল। অথচ ফাহিম তা অস্বীকার করে। সুতরাং বলা যায়, জুমার সালাত অস্বীকার করার কারণে ফাহিমের পরিণতি হবে ভয়াবহ জাহান্নাম।


Explanation:


Sub-Questions:

================================================================================
Question #3 (ID: 800025)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আজ শাওয়াল মাসের প্রথম দিন। আনন্দ উৎসবে মুখরিত রাহেলা বেগমের পরিবার। সকাল থেকে তিনি প্রতিবেশীদের মধ্যে মিষ্টান্ন বিলাতে শুরু করেছেন। আজ তার সন্তানরা ভালোভাবে আনন্দ উৎসব পালন করছে দেখে তার খুব ভালো লাগছে। মহান আল্লাহর কাছে এজন্য তিনি শুকরিয়া আদায় করলেন।

Options:
ক. কুরবানির গোশত কয় ভাগে ভাগ করতে হয়?
খ. প্রতি বছর পশু কুরবানি করতে হয় কেন?
গ. রাহেলা বেগমের পরিবার কোন উৎসবটি পালন করেছে? ব্যাখ্যা কর।
ঘ. ইসলামে উক্ত উৎসবটির গুরুত্ব অপরিসীম। বিশ্লেষণ কর।


Correct Answer: 

Solution:
ককুরবানির গোশত তিন ভাগে ভাগ করতে হয়।
খআল্লাহর নবি হযরত ইবরাহিম (আ.) আল্লাহর ইঙ্গিতে তাঁর প্রিয়পুত্র হযরত ইসমাঈল (আ.) কে আল্লাহর সন্তুষ্টি অর্জনের জন্য কুরবানি করতে প্রস্তুত হয়েছিলেন। কিন্তু ইসমাঈলের পরিবর্তে দুম্বা কুরবানি হয়। এ স্মৃতি রক্ষার্থে মুসলমানগণকে প্রতি বছর যিলহজের দশম তারিখে পশু  কুরবানি করতে হয়।
গরাহেলা বেগমের পরিবার ঈদুল ফিতরের উৎসবটি পালন করেছে।
ঈদুল ফিতর অর্থ সাওম বা রোযা ভাঙ্গের আনন্দ। সুদীর্ঘ একটি মাস আল্লাহর নির্দেশ মতো রোযা পালনের পর বিশ্ব মুসলিম সম্প্রদায় এ দিনে স্বাভাবিক অবস্থায় ফিরে এসে আনন্দ-উৎসব করে বলে একে ঈদুল ফিতর বলা হয়। রমযানের পর শাওয়াল মাসের প্রথম দিন মুসলমানগণ এ উৎসব পালন করেন। উদ্দীপক পাঠেও আমরা জানতে পাই যে, আজ শাওয়াল মাসের প্রথম দিন। আনন্দ উৎসবে মুখরিত রাহেলা বেগমের পরিবার। সকাল থেকে তিনি প্রতিবেশীদের মধ্যে মিষ্টান্ন বিলাতে শুরু করেছেন। সুতরাং উপরিউক্ত আলোচনায় এটাই প্রতীয়মান হয় যে, রাহেলা বেগমের পরিবার ঈদুল ফিতরের উৎসবটি পালন করছে।
ঘঘরাহেলা বেগমের পরিবারের উৎসবটির তথা ঈদুল ফিতরের গুরুত্ব ইসলামে অপরিসীম বলে আমি মনে করি। কেননা, ঈদুল ফিতরের দিনে সকল মুসলমান আত্মীয়-স্বজন, পাড়া-প্রতিবেশী, বন্ধু-বান্ধব সকলের খোঁজখবর নেন। সাধ্যমতো তাদের বাসায় পিঠা, পায়েস, সেমাই ইত্যাদি খাবার পাঠান। গরিব-দুঃখীদের মাঝে সাদকাতুল ফিতর বিতরণ করা হয়। ফলে ধনী, গরিব, মিসকিন সকল মুসলমান একসাথে ঈদের আনন্দ উপভোগ করেন। এতে সকলের মুখে হাসি ফুটে ওঠে। উদ্দীপকেও আমরা দেখি যে, রাহেলা বেগম সকাল থেকে প্রতিবেশীদের মধ্যে মিষ্টান্ন বিলাতে শুরু করেছেন। আর ভালোভাবে ঈদের আনন্দ উৎসব পালন করতে পারছেন বলে তিনি আল্লাহর দরবারে শুকরিয়া আদায় করেন। সুতরাং উপরিউক্ত আলোচনায় এটাই প্রতীয়মান হয় যে, রাহেলা বেগমের পরিবারে যে উৎসবটি পালিত হয়েছে ইসলামে তার গুরুত্ব অপরিসীম বলে আমি মনে করি।


Explanation:


Sub-Questions:

================================================================================
Question #4 (ID: 800026)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ঈদের ছুটিতে নোমান তার মামা বাড়িতে গেল। তার মামাতো ভাই আহসান এবার অষ্টম শ্রেণির বৃত্তি পরীক্ষার্থী। পড়ালেখার ক্ষতি হবে ভেবে সে রমযানের রোযা পালন করছে না। তখন নোমান বলল, ভাইয়া তুমি রোযা পালন করছো না কেন? রোযা তো একটি ফরয ইবাদত। সে আরও বলল, আল্লাহ তাআলা হাদিসে কুদসিতে বলেছেন, 'সাওম আমারই জন্য, আমি নিজেই তার প্রতিদান দেব।' এরপরও আহসান রোযা পালন করল না।

Options:
ক. রোযা কত প্রকার?
খ. সাদাকাতুল ফিতর বলতে কী বোঝ?
গ. আহসানের কর্মকান্ড ইসলামের দৃষ্টিতে কাসের শামিল? ব্যাখ্যা কর।
ঘ. উদ্দীপকে উল্লিখিত হাদিসটি বিশ্লেষণ কর।


Correct Answer: 

Solution:
করোযা ছয় প্রকার।
খঈদুল ফিতরের দিন ঈদের সালাতের উদ্দেশ্যে রওয়ানা হওয়ার পূর্বে রোযার ত্রুটি-বিচ্যুতি সংশোধন ও আল্লাহর সন্তুষ্টি লাভের উদ্দেশ্যে গরিব-দুঃখিদের মাঝে যে নির্দিষ্ট পরিমাণ অর্থ-সম্পদ দান করা হয়, তাকে সাদাকাতুল ফিতর বলে।
গআহসানের কর্মকান্ড ইসলামের দৃষ্টিতে কুফরির শামিল। কারণ রমযান মাসের রোযা পালন করা প্রত্যেক মুসলমানের ওপর ফরয। এ প্রসঙ্গে মহান আল্লাহ বলেন, 'হে ইমানদারগণ! তোমাদের ওপর রোযা ফরয করা হলো। যেমন ফরয করা হয়েছিল তোমাদের পূর্ববর্তী উম্মতগণের ওপর, যেন তোমরা তাকওয়া অর্জন করতে পার।&quot; আর ইসলামের মৌলিক ও ফরয ইবাদত যেমন সালাত, যাকাত, সাওম, হজ ইত্যাদি অস্বীকার করা কুফর। উদ্দীপকেও দেখা যায় যে, তার মামাতো ভাই আহসান এবার অষ্টম শ্রেণির বৃত্তি পরীক্ষার্থী। পড়ালেখার ক্ষতি হবে ভেবে সে রমযানের রোযা পালন করছে না। সুতরাং উপরিউক্ত আলোচনার পরিশেষে বলা যায়, আহসানের কর্মকান্ড কুফরির শামিল।
ঘ'সাওম আমার জন্য এবং আমি নিজেই এর প্রতিদান দেব'-উদ্দীপকে উল্লিখিত হাদিসটি অত্যন্ত তাৎপর্যপূর্ণ। সাওম একটি ফযিলতপূর্ণ ফরয ইবাদত। ক্ষুধা, তৃষ্ণায় কাতর হয়েও মহান আল্লাহর ভালোবাসা ও ভয়ে বান্দা কিছুই গ্রহণ করে না। কেননা সে জানে ও বিশ্বাস করে যে, কেউ না দেখলেও আল্লাহ তাআলা সবকিছু দেখেন, সব কিছু জানেন। তাঁকে ফাঁকি দেয়া যায় না। প্রকৃতপক্ষে রোযাদার একমাত্র আল্লাহর ভয়ে পানাহার ও পাপাচার থেকে বিরত থাকে বলে আল্লাহ এর প্রতিদান নিজ হাতে দিবেন। উদ্দীপকেও আমরা দেখি যে, আল্লাহ তাআলা হাদিসে কুদসিতে বলেছেন, 'সাওম আমারই জন্য, আমি নিজেই তার প্রতিদান দেব।' সুতরাং উপরিউক্ত আলোচনার দ্বারা এটাই প্রমাণিত হয় যে, &quot;সাওম আমার জন্য এবং আমি নিজেই এর প্রতিদান দেব&rdquo;- উক্তিটি অত্যন্ত তাৎপর্যপূর্ণ।


Explanation:


Sub-Questions:

================================================================================
Question #5 (ID: 800028)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
গভির রাতে জাহিদুরের ঘুম ভেঙ্গে যায় সে দেখে তার বাবা নামায আদায় করছেন। তারপর মুনাজাতে আল্লাহর কাছে একনিষ্ঠভাবে প্রার্থনা করছেন। সকালে জাহিদ তার বাবাকে রাতের নামায প্রসঙ্গে জিজ্ঞেস করলে, তার বাবা বললেন, এটি একটি ফযিলতপূর্ণ নফল নামায।

Options:
ক. তারাবিহ সালাত কত রাকআত?
খ. তারাবিহের সালাত আদায় করা উচিত কেন?
গ. জাহিদুরের বাবা রাতের শেষার্ধে কোন নামায আদায় করেন? ব্যাখ্যা কর।
ঘ. &#39;এটি একটি ফযিলতপূর্ণ নফল নামায&#39;- উক্তিটি বিশ্লেষণ কর।


Correct Answer: 

Solution:
কতারাবিহ সালাত মোট বিশ রাকআত।
খতারাবিহের সালাত আদায় করা সুন্নাতে মুয়াক্কাদাহ। নবি করিম (স.) এ সালাত আদায় করেছেন এবং সাহাবিগণকে আদায়ের নির্দেশ দিয়েছেন। তারাবিহের সালাত আদায় করলে আল্লাহ সব গুনাহ মাফ করে দেবেন। এজন্য তারাবিহের সালাত আদায় করা উচিত।
গজাহিদুরের বাবা রাতের শেষার্ধে তাহাজ্জুদের নামায আদায় করেন।
মধ্যরাতের পর ঘুম থেকে ওঠে যে নামায আদায় করতে হয় সেটাই তাহাজ্জুদের নামায। এ নামায আদায় করা সুন্নাত। নবি করিম (স.) প্রতিনিয়ত এ নামায আদায় করতেন এবং সাহাবিগণকেও আদায়ের জন্য উৎসাহিত করতেন। উদ্দীপকের জাহিদুর দেখে তার বাবা রাতে নামায আদায় করছেন। অর্থাৎ জাহিদুর রহমানের বাবা রাতের শেষার্ধে তাহাজ্জুদের নামায আদায় করেন।
ঘ'এটি একটি ফযিলতপূর্ণ নফল নামায।' অর্থাৎ তাহাজ্জুদ নামায অত্যন্ত ফজিলত পূর্ণ নামায। মধ্যরাতের পর ঘুম থেকে ওঠে যে নামায আদায় করতে হয়, তাকে তাহাজ্জুদের নামায বলে। এ নামায আদায় করা সুন্নাত। কিন্তু গুরুত্ব ও ফযিলত অপরিসীম। আল্লাহ তাআলা এ সালাত আদায়কারীর গুণ বর্ণনা করতে গিয়ে বলেন, 'তারা শয্যা ত্যাগ করে তাদের প্রতিপালককের আশায় ও ভয়ে ভয়ে ডাকে এবং তাদেরকে যে রিযিক দান করেছি তা থেকে তারা ব্যয় করে। কেউই জানে না তাদের জন্য নয়নপ্রীতিকর কী লুক্কায়িত রাখা হয়েছে, তাদের কৃতকার্যের পুরষ্কারস্বরূপ। উদ্দীপকের জাহিদুর তার বাবাকে রাতের নামায প্রসঙ্গে জিজ্ঞেস করলে, তার বাবা বললেন, তাহাজ্জুদ একটি ফযিলতপূর্ণ নফল নামায। মহানবি (স.) বলেন, 'ফরয সালাতের পর সবচেয়ে উৎকৃষ্ট হলো তাহাজ্জুদের সালাত।


Explanation:


Sub-Questions:

================================================================================
Question #6 (ID: 800029)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
মোস্তফা কামাল চার তাকবির বিশিষ্ট এমন এক নামায আদায় করলেন, যাতে রুকু-সিজদাহ নেই।

Options:
ক. মুসাফির শব্দের অর্থ কী?
খ. আমরা তাহাজ্জুদের সালাত আদায় করব কেন?
গ. মোস্তফা কামালের আদায়কৃত নামাযটি কোন নামাযের অন্তর্ভুক্ত? ব্যাখ্যা কর।
ঘ. মোস্তফা কামালের আদায়কৃত নামাযের গুরুত্ব ও তাৎপর্য বিশ্লেষণ কর।


Correct Answer: 

Solution:
কমুসাফির শব্দের অর্থ ভ্রমণকারী।
খতাহাজ্জুদ সালাত আদায়ের মাধ্যমে আল্লাহর নৈকট্য ও রহমত লাভকরা যায়। নবি করিম (স.) প্রতিনিয়ত এ সালাত আদায় করতেন এবং সাহাবিগণকেও আদায়ের জন্য উৎসাহিত করতেন। এজন্য আমরা তাহাজ্জুদের সালাত আদায় করব।
গমোস্তফা কামালের আদায়কৃত নামাযটি জানাযার নামায। মৃত ব্যক্তিকে সামনে রেখে কবরস্থ করার পূর্বে চার তাকবির বিশিষ্ট যে নামায আদায় করা হয়, তাকে জানাযার নামায বলে। এ নামাযে রুকু-সিজদাহ নেই। জানাযার নামায ফরযে কিফায়া। এলাকার কিছু সংখ্যক লোক এ নামায আদায় করলে সবার পক্ষ থেকে আদায় হয়ে যায়। কেউ আদায় না করলে এলাকার সকলেই গোনাহগার হবে। উদ্দীপকেও আমরা দেখি যে, মোস্তফা কামাল চার তাকবির বিশিষ্ট এমন এক নামায আদায় করলেন, যাতে রুকু-সিজদাহ নেই। উপরিউক্ত আলোচনায় প্রতীয়মান হয় যে, মোস্তফা কামালের আদায়কৃত নামাযটি হলো জানাযার নামায।
ঘমোস্তফা কামালের আদায়কৃত জানাযার নামাযের গুরুত্ব ও তাৎপর্য অপরিসীম। মৃত ব্যক্তির প্রতি আমাদের কিছু কর্তব্য রয়েছে, যথা: মৃতকে গোসল দেওয়া, কাফন পরানো, জানাযার নামায আদায় করা, সবশেষে তাকে কবরস্থ করা ইত্যাদি। মূলত জানাযার নামায আদায় করা হলো মৃত ব্যক্তির জন্য দোয়া। যত বেশি লোক একত্রিত হয়ে দোয়া করবে ততই তা কবুল হওয়ার সম্ভাবনা থাকে। তাই জানাযার নামাযে লোকসংখ্যা যত বেশি হবে, ততই ভালো। এ প্রসঙ্গে মহানবি (স.) বলেন, 'যে ব্যক্তি জানাযার নামায আদায় করবে, তার জন্য এক কিরাত (সাওয়াব) এবং যে ব্যক্তি দাফনকার্য শেষ হওয়া পর্যন্ত অবস্থান করবে, তার জন্য দুই কিরাত (সাওয়াব)'। এক কিরাত হলো উহুদ পাহাড় পরিমাণ। সুতরাং উপরিউক্ত আলোচনায় এটাই প্রমাণিত হয় যে, মোস্তফা কামালের আদায়কৃত জানাযার নামাযের গুরুত্ব ও তাৎপর্য অপরিসীম।


Explanation:


Sub-Questions:

================================================================================
Question #7 (ID: 800031)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
ইশরাত নিয়মিত সালাত আদায় করেন। ইদানীং তিনি ফজর ও মাগরিবের পরে কিছু নফল সালাত আদায় করেন। এতে তার চরিত্রে নৈতিকতা পরিলক্ষিত হচ্ছে। এ ব্যাপারে তাকে জিজ্ঞাসা করলে তিনি বলেন- আদর্শ মানুষ হতে হলে সালাতের নৈতিক শিক্ষা অপরিহার্য।

Options:
ক. তাহাজ্জুদ শব্দের অর্থ কী?
খ. ইবাদত বলতে কী বোঝায়?
গ. ইশরাতের আদায়কৃত নফল সালাত বলতে কোন সালাতের প্রতি ইঙ্গিত করা হয়েছে? ব্যাখ্যা কর।
ঘ. আদর্শ মানুষ হতে হলে উক্ত ইবাদতের মাধ্যমে নৈতিক&nbsp;শিক্ষা অর্জন অপরিহার্য-বিশ্লেষণ কর।


Correct Answer: 

Solution:
ক'তাহাজ্জুদ' শব্দের অর্থ রাত জাগা, ঘুম থেকে ওঠা।
খইবাদত আরবি শব্দ। এর অর্থ দাসত্ব, বন্দেগি, আনুগত্য ইত্যাদি। আল্লাহ প্রদত্ত ও রাসুলুল্লাহ (স.) প্রদর্শিত পন্থায় জীবন পরিচালনা করাকেই ইবাদত বলে। সালাত, সাওম, যাকাত, হজ ইত্যাদি ইবাদতের অংশ।
গইশরাতের আদায়কৃত নফল সালাত বলতে ইশরাক ও আওয়াবিনের সালাতের প্রতি ইঙ্গিত করা হয়েছে। ফযরের নামাযের পর সূর্য সম্পূর্ণরূপে ওঠে গেলে ইশরাকের সালাত আদায় করতে হয়। ইশরাকের সালাত সুন্নাতে যায়িদা বা নফল। অন্যদিকে, আওয়াবিনের সালাত মাগরিবের ফরয ও দুই রাকআত সুন্নাতের পর থেকে ইশার ওয়াক্ত হওয়ার পূর্ব পর্যন্ত আদায় করা যায়। এ সালাতেও রয়েছে অনেক সাওয়াব। উদ্দীপরে ইশরাত ফজর ও মাগরিবের পরে নফল সালাত আদায় করেন। যা ইশরাক ও আওয়াবিনের সালাত নামে পরিচিত।
ঘআদর্শ মানুষ হতে হলে উক্ত ইবাদতের মাধ্যমে নৈতিক শিক্ষা অর্জন অপরিহার্য। সালাত মানুষকে সকল পাপাচার, অশ্লীলতা ও দুনিয়ার ক্ষণস্থায়ী ভোগ-বিলাসের অন্ধমোহ থেকে মুক্ত ও পবিত্র রাখে। মহান আল্লাহ বলেন:
إِنَّ الصَّلوةَ تَنْهَى عَنِ الْفَحْشَاءِ وَالْمُنْكَرِط
অর্থ: 'নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে।' সালাত এক বড় নিয়ন্ত্রক শক্তি। প্রকৃত সালাত আদায়কারী মসজিদ বা ঘরের বাইরে কোলাহল এবং দুর্যোগপূর্ণ মুহূর্তেও কোনো অন্যায় কাজ করতে পারে না। সালাত আদায়ের মাধ্যমে মানুষ শয়তানি প্রলোভন হতে রক্ষা পায় এবং পুণ্যের পথে ফিরে আসে। প্রত্যেক মুসলমান যদি দৈনিক পাঁচ ওয়াক্ত সালাত আদায় করে, তাহলে অবশ্যই তাদের নৈতিকতার উন্নতি হবে। উদ্দীপকেও আমরা দেখি যে, ইশরাত পাঁচ ওয়াক্ত ফরয সালাতের পাশাপাশি অতিরিক্ত নফল সালাত আদায় করেন। এ ব্যাপারে তাকে প্রশ্ন করলে তিনি বলেন, আদর্শ মানুষ হতে হলে সালাতের নৈতিক শিক্ষা অপরিহার্য। তাই বলা যায়, আদর্শ মানুষ হতে হলে সালাতের নৈতিক শিক্ষা অপরিহার্য- ইশরাতের এ বক্তব্যটি যথার্থ।


Explanation:


Sub-Questions:

================================================================================
Question #8 (ID: 800032)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জনাব জামান নিয়মিত সাওম পালন করেন। একজন সৎ ব্যবসায়ী হিসেবেও তিনি পরিচিত। তার স্ত্রী আসমা বেগম তাকে রমযানের শেষ। দশ দিন মসজিদে অবস্থান করার কথা বলেন। সময়ের অভাবে তার পক্ষে মসজিদে অবস্থান করা সম্ভব নয় বলে তিনি জানান। এতে তার স্ত্রী তাকে বলেন, তোমার এ আমলটি করা উচিত। কেননা এ আমল তোমাকে গুনাহ থেকে বাঁচাবে।

Options:
ক. সাওম শব্দের অর্থ কী?
খ. সাহরি বলতে কী বোঝায়?
গ. জনাব জামান ও তার স্ত্রী আসমা বেগমের আলোচনায় কোন বিষয়টি ফুটে উঠেছে? ব্যাখ্যা কর।
ঘ. &#39;এ আমল তোমাকে গুনাহ থেকে বাঁচাবে&#39;-উক্তিটির&nbsp;তাৎপর্য বিশ্লেষণ কর।


Correct Answer: 

Solution:
কসাওম শব্দের অর্থ বিরত থাকা।
খ'সাহরি আরবি শব্দ। যা সাহারুন শব্দ থেকে উৎপত্তি লাভ করেছে। এর অর্থ ভোর, প্রভাত ইত্যাদি। রমযান মাসে রোযা পালনের উদ্দেশ্যে সুবহি সাদিকের পূর্বে যে খাবার খাওয়া হয়, তাকে সাহরি বলে। সাহরি খাওয়া সুন্নাত।
গজনাব জামান ও তার স্ত্রী আসমা বেগমের আলোচনায় ইতিকাফের বিষয়টি ফুটে উঠেছে। সাংসারিক কাজকর্ম ও পরিবার থেকে আলাদা হয়ে মসজিদে ইবাদতের নিয়তে অবস্থান করাকে ইতিকাফ বলে। রমযানের শেষ দশ দিন ইতিকাফ সুন্নাতে মুয়াক্কদায়ে কিফায়া। এটি অত্যন্ত ফযিলতপূর্ণ আমল। উদ্দীপকের জনাব জামান নিয়মিত সাওম পালন করেন। একজন সৎ ব্যবসায়ী হিসেবেও তিনি পরিচিত। তার স্ত্রী তাকে রমযানের শেষ দশ দিনে মসজিদে অবস্থান করার কথা বলেন। সময়ের অভাবে তার পক্ষে মসজিদে অবস্থান করা সম্ভব নয় বলে তিনি জানান। এতে তার স্ত্রী তাকে বলেন, তোমার এ আমলটি করা উচিত। কেননা 'এ আমল তোমাকে গুনাহ থেকে বাঁচাবে।' সুতরাং উপরিউক্ত আলোচনার শেষে এটাই বলা যায় যে, জনাব জামান ও তার স্ত্রী আসমা বেগমের পারস্পরিক আলোচনায় ইতিকাফের বিষয়টি ফুটে উঠেছে।
ঘ'এ আমল তোমাকে গুনাহ থেকে বাঁচাবে'- উদ্দীপকে উল্লিখিত উক্তিটি অত্যন্ত তাৎপর্যপূর্ণ। ইতিকাফে নিজের সত্তাকে আল্লাহর ইবাদতের মধ্যে আটকে রাখা হয় এবং নিজকে মসজিদ থেকে বের হওয়া ও পাপাচারে লিপ্ত হওয়া থেকে বিরত রাখা হয়। কাঙ্ক্ষিত সেই উদ্দেশ্য অর্জনের জন্য ইতিকাফকারী ব্যক্তিকে যেকোনো পাপ কাজ তো বটেই, সাংসারিক কর্মকাণ্ড, বৈধ ইন্দ্রিয় তৃপ্তি এমনকি বৈধ কথাবার্তা থেকেও বিরত থাকতে হয়। গুনাহ বর্জন ও পুণ্য অর্জনের এই জিহাদে ব্যক্তির মনে আল্লাহর ভয় গভীরভাবে রেখাপাত করে। এর ফলে গুনাহ থেকে বেঁচে থাকা ইতিকাফকারীর জন্য সহজ হয়ে যায়। জনাব জামানকে তার স্ত্রী বলেন, 'তোমার ইতিকাফ করা উচিত। কেননা এ আমল তোমাকে গুনাহ থেকে বাঁচাবে।'


Explanation:


Sub-Questions:

================================================================================
Question #9 (ID: 800034)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
তামীম ও শামীম দুই ভাই জুমুআর সালাত আদায়ের জন্য মসজিদে যায়। ইমাম সাহেব তার খুতবার এক পর্যায়ে বলেন, আরবি বছরের একটি মাসে দিনের বেলায় সাধারণত মুসলমানরা পানাহার থেকে বিরত থাকে। অপরদিকে তারা নৈতিকতারও বিশেষ উন্নয়ন ঘটায়। এটি একটি ফরয ইবাদতও বটে। মানুষের কুপ্রবৃত্তি নিয়ন্ত্রণে এর সংযম শিক্ষা বিশেষ ভূমিকা রাখে। অতঃপর সেদিনের মতো ইমাম সাহেব খুতবা শেষ করেন।

Options:
ক. আশুরা ও আরাফার দিনে রোযা পালন করা কী?
খ. আমরা রমযান মাসের রোযা পালন করব কেন?&nbsp;
গ. ইমাম সাহেবের খুতবার আলোচিত বিষয়টি কী? ব্যাখ্যা কর।
ঘ. &#39;মানুষের কুপ্রবৃত্তি নিয়ন্ত্রণে এর সংযম শিক্ষা বিশেষ&nbsp;ভূমিকা রাখে&#39;- বক্তব্যটি বিশ্লেষণ কর।


Correct Answer: 

Solution:
কআশুরা ও আরাফার দিনে রোযা পালন করা সুন্নাত।
খরমযান মাসের রোযা পালন করা মুসলমানদের ওপর ফরয। যে তা অস্বীকার করবে সে কাফির হবে। রোযা পালনের মাধ্যমে পানাহারে নিয়মানুবর্তিতার অভ্যাস গড়ে ওঠে। এতে অনেক রোগ দূর হয়। স্বাস্থ্য ভালো থাকে। হাদিসে কুদসিতে আল্লাহ বলেন, 'রোযা কেবল আমারই জন্য। আমি নিজেই এর প্রতিদান দেব।' রোযা একটি ফযিলতপূর্ণ  ইবাদত। তাই আমরা রমযান মাসের রোযা পালন করব।
গইমাম সাহেবের খুতবার আলোচিত বিষয়টি হলো রমযানের রোযা। বোঝা একটি ফযিলতপূর্ণ ফরয ইবাদত। সুবহি সাদিক থেকে সূর্যাস্ত পর্যন্ত নিয়তের সাথে পানাহার ও ইন্দ্রিয় তৃপ্তি থেকে বিরত থাকাই সাওম বা রোযা। উদ্দীপকেও আমরা দেখি যে, ইমাম সাহেব বলেন বছরের একটি আরবি মাস আছে যাতে দিনের বেলায় পানাহার থেকে বিরত থাকতে হয়। সুতরাং বলা যায়, ইমাম সাহেবের খুতবার আলোচিত বিষয়টি হলো রমযানের রোযা।
ঘ'মানুষের কুপ্রবৃত্তি নিয়ন্ত্রণে এর সংযম শিক্ষা বিশেষ ভূমিকা রাখে'- প্রশ্নে উল্লিখিত বিষয়টি অত্যন্ত তাৎপর্যপূর্ণ। জীবনের সর্বক্ষেত্রে শান্তি ও নিরাপত্তা প্রতিষ্ঠার জন্য মানুষের স্বীয় প্রবৃত্তিকে সংযমের মাধ্যমে নিয়ন্ত্রণে রাখা প্রয়োজন। রমযানের রোযা এই অবাধ স্বাধীনতা ও স্বেচ্ছাচারিতাকে নিয়ন্ত্রণ করে। পূর্ণ এক মাস এই সংযম মেনে চলার প্রশিক্ষণ তাকে গোটা বছর সংযমী হয়ে চলতে সাহায্য করে। উদ্দীপকেও আমরা দেখি যে, ইমাম সাহেব বলেন বছরের একটি আরবি মাস আছে যাতে দিনের বেলায় পানাহারা থেকে বিরত থাকতে হয়। এই পানাহারের মাধ্যমে একদিকে আল্লাহর ফরয পালিত হয় অন্যদিকে নৈতিকতা শিক্ষা করা যায়। সুতরাং উপরিউক্ত আলোচনায় এটাই প্রমাণিত হয় যে, 'মানুষের কুপ্রবৃত্তি নিয়ন্ত্রণে রমযানের সংযম শিক্ষা বিশেষ ভূমিকা রাখে।' উক্তিটি যথার্থ।


Explanation:


Sub-Questions:

================================================================================
Question #10 (ID: 800036)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
আসলাম ও আসগর সপ্তম শ্রেণির মেধাবী ছাত্র। পরীক্ষার সময় রমযান মাস থাকায় পরীক্ষা খারাপ হওয়ার কথা ভেবে আসলাম রোযা ছেড়ে দেয়। মাঝে মধ্যে সালাত আদায়েও সে গাফিলতি করে। অন্যদিকে কষ্টকর হলেও আসগর নিয়মিত রোযা পালন করে। পড়ালেখার ফাঁকে ফাঁকে ওয়াক্ত হলেই সে নামায আদায় করে নেয়। আসগর আসলামকে নিয়মিত সালাত ও সাওম পালনের ব্যাপারে বললে আসলাম বলে, এই মুহূর্তে পরীক্ষায় ভালো ফলাফলই আমার নিকট মুখ্য। পরবর্তীতে আসগর তাঁদের ধর্মীয় শিক্ষককে আসলামের বক্তব্যটি জানালে তিনি তাকে সাওমের গুরুত্ব বুঝিয়ে বলেন।

Options:
ক. &#39;ইতিকাফ&#39; কী?
খ. &#39;সাদাকাতুল ফিতর&#39; আদায় করা হয় কেন? ব্যাখ্যা কর।
গ. আসলামের মনোভাবে কী প্রকাশ পেয়েছে? শরিয়তের আলোকে ব্যাখ্যা কর।
ঘ. আসগরের কাজের পুরস্কার কুরআন ও হাদিসের আলোকে বিশ্লেষণ কর।


Correct Answer: 

Solution:
কইতিকাফ হলো অবস্থান করা, আটকে থাকা। শরিয়তের পরিভাষায় সাংসারিক কাজকর্ম ও পরিবার থেকে আলাদা হয়ে মসজিদে ইবাদতের নিয়তে অবস্থান করাই ইতিকাফ।
খ'সাদাকাতুল ফিতর' আদায় করা অত্যন্ত সওয়াব এবং প্রত্যেক স্বাধীন মুসলিম নর-নারীর ওপর ওয়াজিব। যে বছর রোযা ফরজ হয়, সে বছরই রাসুলুল্লাহ (স.) মুসলমানদের সাদাকায়ে ফিতর আদায় করার নির্দেশ দেন। মুসলমানগণ পবিত্র মাসে রোযা পালন করে। আল্লাহ তায়ালার ইবাদতে মশগুল থাকে। এসব দায়িত্ব পালনে অনেক সময় ভুলভ্রান্তি হয়ে যায়। রোযা পালনে যেসব ত্রুটিবিচ্যুতি হয়, তার ক্ষতিপূরণের জন্য শরিয়তে রমযানের শেষে 'সাদাকাতুল ফিতর' ওয়াজিব করে দেওয়া হয়েছে। এর মাধ্যমেই ধনী-গরিবের মধ্যে ব্যবধান কমে আসে এবং সম্প্রীতি ও সৌহার্দ গড়ে উঠে।
গআসলামের মনোভাবে ইসলামের ফরজ বিধান পালনে উদাসীনতা প্রকাশ পেয়েছে, যা কুফরির শামিল।
আমরা জানি, সালাত, সাওম ইত্যাদি মৌলিক ও ফরজ ইবাদত। এজন্য হুঁশ থাকা অবধি কোনো অবস্থাতেই সালাত বাদ দেওয়া যাবে না। এছাড়া সাওম বাদ দিতে হলে যৌক্তিক কারণ বিদ্যমান থাকা উচিত। কেউ বিনা ওযরে ইচ্ছাকৃতভাবে ফরজ ইবাদত পালনে অনীহা প্রকাশ করলে তা অস্বীকার করারই নামান্তর। আর কোনো ফরজ বিধান অস্বীকার করা কুফরি।
উদ্দীপকে দেখা যায়, আসলাম সপ্তম শ্রেণির মেধাবী ছাত্র। পরীক্ষার সময় রমযান মাস থাকায় পরীক্ষা খারাপ হওয়ার কথা ভেবে আসলাম রোযা ছেড়ে দেয়। মাঝে মধ্যে সালাত আদায়েও সে গাফলতি করে, যা শরিয়ত পরিপন্থি কাজ। আর মৌলিক ফরজ ইবাদত অস্বীকার করা মূলত কুফরির পর্যায়ে পড়ে। অতএব বলা যায়, আসলামের মনোভাবে কুফরি প্রকাশ পেয়েছে।
ঘউদ্দীপকটি পাঠ করে আমরা জানতে পারি যে, আসগর নিয়মিত রোযা পালন করে। পড়ালেখার ফাঁকে ফাঁকে ওয়াক্ত হলেই নামায আদায় করে নেয়। কুরআন ও হাদিসের আলোকে আসগরের কাজের পুরস্কার হলো সে দুনিয়া ও আখিরাতে আল্লাহর অশেষ রহমত লাভ করবে।
সালাত মানুষকে আল্লাহর নৈকট্য অর্জনে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে। ইমান মজবুত হয়, আত্মা পরিশুদ্ধ হয়। সালাতের গুরুত্ব সম্পর্কে রাসুল (স.) বলেছেন, যে ব্যক্তি মনোযোগসহ সালাত আদায় করে, কিয়ামতের দিন ওই সালাত তার' জন্য নূর হয়ে দাঁড়াবে। (তাবারানি) অপরদিকে, সাওমের প্রতিদান সম্পর্কে আল্লাহ তায়ালা হাদিসে কুদসিতে বলেছেন, &quot;সাওম আমার জন্য আর আমি নিজেই এর প্রতিদান দেব।&quot; (বুখারি) যেহেতু সাওম সওয়াবের আশায় আল্লাহর উদ্দেশ্যে পালন করা হয় সেহেতু আল্লাহ তায়ালা রোযাদারের পূর্বের সকল গুনাহ ক্ষমা করে দেন। যেমন মহানবি (স.) বলেছেন, &quot;যে ব্যক্তি আল্লাহর প্রতি বিশ্বাস ও সওয়াবের আশায় রমযান মাসে রোযা রাখে, আল্লাহ তায়ালা তার পূর্বের সমস্ত পাপ ক্ষমা করে দেন।&quot; (বুখারি)
সুতরাং বলা যায়, আসগরের কাজের পুরস্কারস্বরূপ দুনিয়া ও আখিরাতে সে আল্লাহর অশেষ রহমত লাভ করবে।


Explanation:


Sub-Questions:

================================================================================
Question #11 (ID: 800039)
--------------------------------------------------------------------------------
Type: Short Question | Book: ইসলাম শিক্ষা | Years:  | Boards:  | Tags: 
--------------------------------------------------------------------------------
Question:
জমির উদ্দিন একজন কৃষক। সারাদিন তিনি মাঠেই কাজ করেন। নামাযের সময় হলে খেতের পাশে কাপড় বিছিয়ে নামায আদায় করেন। জুমার দিন তিনি মসজিদে না গিয়ে যোহরের সালাত আদায় করেন। তার প্রতিবেশী জহির উদ্দিন তাকে বললেন জুমার নামায আদায় করার জন্য শরিয়তের কিছু বিধান রয়েছে। আযান হয়ে গেছে। আমি মসজিদে যাচ্ছি। তুমিও আমার সাথে চলো। তখন জমির উদ্দিন বলেন, মসজিদ অনেক দূরে। কাজের ক্ষতি হবে বলেই খেতের পাশে যোহর নামায আদায় করছি।

Options:
ক. &#39;ইবাদত&#39; কী?
খ. মুসাফির বলতে কী বোঝায়?
গ. জুমার নামাযের ব্যাপারে জমির উদ্দিনের মনোভাবে কী প্রকাশ পেয়েছে? ব্যাখ্যা কর।
ঘ. জুমার নামায বিষয়ে জহির উদ্দিনের বক্তব্যের যৌক্তিকতা পাঠ্যবইয়ের আলোকে বিশ্লেষণ কর।


Correct Answer: 

Solution:
কআল্লাহ প্রদত্ত ও রাসুলুল্লাহ (স.) প্রদর্শিত পন্থায় জীবন পরিচালিত করাই ইবাদত।
খ'মুসাফির' আরবি শব্দ। এর অর্থ ভ্রমণকারী। কমপক্ষে ৪৮ মাইল দূরবর্তী কোনো স্থানে যাওয়ার নিয়তে কোনো ব্যক্তি বাড়ি থেকে বের হলে শরিয়তের পরিভাষায় তাকে মুসাফির বলে। এমন ব্যক্তি গন্তব্যস্থলে পৌঁছে কমপক্ষে পনের দিন অবস্থানের নিয়ত না করা পর্যন্ত তার জন্য মুসাফিরের হুকুম প্রযোজ্য হবে।
গজমির উদ্দিনের মনোভাবে ইসলামের ফরজ ইবাদত পালনে অবহেলা ও উদাসীনতা প্রকাশ পায়।
আমরা জানি, পাঁচ ওয়াক্ত সালাতের ন্যায় প্রত্যেক প্রাপ্তবয়স্ক, বুদ্ধিমান, স্বাধীন, মুসলিম পুরুষের ওপর জুমার সালাত আদায় করা ফরজ। আর এর অস্বীকারকারী কাফির। অবহেলা করে কেউ এ সালাত আদায় না করলে সে ফাসিক হয়ে যাবে।
জমির উদ্দিন সারাদিন মাঠে কাজ করেন। নামাযের সময় হলে খেতের পাশে কাপড় বিছিয়ে নামায আদায় করেন। জুমার দিনে মসজিদে না গিয়ে যোহর সালাত আদায় করেন। এক্ষেত্রে তিনি কাজের অজুহাত দাঁড় করান। সুতরাং জমির উদ্দিনের কাজকে আমরা ফিসক হিসেবে গণ্য করতে পারি। কারণ তিনি জুমার সালাত অস্বীকার করেননি। বরং কাজের ক্ষতি হবার কথা বলে নামাযে অবহেলা করেছেন।
ঘউদ্দীপকে উল্লিখিত জহির উদ্দিনের বক্তব্যটি হলো, &quot;জুমার নামায আদায় করার জন্য শরিয়তের কিছু বিধান রয়েছে।&quot; জুমার নামায বিষয়ে জহির উদ্দিনের এ বক্তব্য পাঠ্যবইয়ের আলোকে সম্পূর্ণ যৌক্তিক ও যথার্থ।
পাঁচ ওয়াক্ত সালাতের ন্যায় প্রত্যেক প্রাপ্তবয়স্ক, বুদ্ধিমান, স্বাধীন, মুসলিম পুরুষের ওপর জুমার সালাত আদায় করা ফরজ। জুমার ওয়াক্তে প্রথমে মসজিদে গিয়ে তাহিয়&zwj;্যাতুল ওযু ও দুখুলুল মসজিদ দুই দুই রাকাআত করে নফল সালাত আদায় করতে হয়। ফরজের আগে চার রাকাআত কাবলাল জুমা ও পরে চার রাকাআত বা'দাল জুমা আদায় করা সুন্নতে মুয়াক্কাদাহ। জুমার সালাতের জন্য দুটি আযান দেওয়া হয়। প্রথম আযান মসজিদের বাইরে মিনারে, দ্বিতীয়টি মসজিদের ভিতরে ইমাম সাহেব খুতবা দিতে মিম্বরে বসলে দেওয়া হয়। জুমার দুই রাকাআত ফরজের পূর্বে ইমাম সাহেব মুসল্লিদের উদ্দেশ্যে মিম্বরে দাঁড়িয়ে খুতবা দেন। মুসল্লিদের খুতবা শোনা ওয়াজিব। এ সময় কথা বলা, অনর্থক কিছু করা নিষেধ। খুতবা শেষে ইমামের সাথে দুই রাকাআত ফরজ সালাত অন্যান্য ফরজ সালাতের ন্যায় আদায় করতে হয়। জুমার ফরজের জন্য জামাআত শর্ত। জামাআত ছাড়া জুমার সালাত হয় না।
সুতরাং বলা যায়, পাঠ্যবইয়ের আলোকে জহির উদ্দিনের উল্লিখিত বক্তব্য যথার্থ।


Explanation:


Sub-Questions:

