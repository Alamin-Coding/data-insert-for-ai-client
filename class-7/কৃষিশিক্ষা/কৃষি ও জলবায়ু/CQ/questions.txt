================================================================================
Question #1 (ID: 800114)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
বিভাগ-১: লালশাক, বেগুন, মরিচ, পেঁপে, কলা

বিভাগ-২: আলু, মুলা, ফুলকপি, মিষ্টি কুমড়া, ঝিঙ্গা

Options:
ক. বারমাসী ফসল কী?
খ. খরিফ-১ মৌসুমের ৩টি বৈশিষ্ট্য লেখ।
গ. বিভাগ-১ এর ফসলগুলো সারাবছর পাওয়া যায় কেন-ব্যাখ্যা কর।
ঘ. বিভাগ-২ এর ফসলগুলো সারা বছর পাওয়া সম্ভব কি-না বিশ্লেষণ কর।


Correct Answer: 

Solution:
কযেসব ফসল সারা বছর লাভজনকভাবে চাষ করা হয় তাদেরকে মৌসুম নিরপেক্ষ ফসল বা বারমাসী ফসল বলা হয়।
খখরিফ-১ মৌসুমের ৩টি বৈশিষ্ট্য হল-
১. তাপমাত্রা বেশি থাকে।
২. দিনের দৈর্ঘ্য বেশ বড়।
৩. শিলা বৃষ্টির সম্ভাবনা বেশি।
গফসলের ফুল-ফল উৎপাদনে দিবস দৈর্ঘ্যের প্রভাব একটি গুরুত্বপূর্ণ বিষয়। দেখা যায় কোনো একটি ফসলের গাছ জন্মালে ও বড় হলেও নির্দিষ্ট দিবস দৈর্ঘ্য না আসা পর্যন্ত সে গাছে ফুল-ফল উৎপন্ন হয় না। যেমন- পাট, আউশ ধানের ফুল-ফল উৎপাদনে দিনের দৈর্ঘ্য ১২ ঘণ্টার বেশি প্রয়োজন। আবার গম, সরিষার ফুল-ফল উৎপাদনের জন্য দিনের দৈর্ঘ্য ১২ ঘণ্টার কম প্রয়োজন। কিন্তু এমন কিছু ফসল আছে যারা যেকোনো দৈর্ঘ্যের দিনে ফুল-ফল উৎপাদন করতে পারে। অর্থাৎ ফুল-ফল উৎপাদনে দিনের দৈর্ঘ্য বা আবহাওয়ার অন্য উপাদানগুলো এসব ফসলের উপর কোনো প্রভাব বিস্তার করে না। উদ্দীপকের বিভাগ-১ এ উল্লিখিত লালশাক, বেগুন, মরিচ, পেঁপে, কলা এরকমই কয়েকটি ফসল। যাদের ফুল-ফল বছরের যেকোনো সময় হতে পারে। এ কারণেই ফসলগুলো সারাবছর দেখা যায়।
ঘবিভাগ-২ এর ফসলগুলোর মধ্যে আলু, মুলা, ফুলকপি রবি
মৌসুমের এবং মিষ্টিকুমড়া ঝিঙ্গা খরিফ মৌসুমের ফসল। অর্থাৎ আলু, মুলা, ফুলকপির শারীরিক বৃদ্ধি ও ফুল ফল উৎপাদনের উপযুক্ত আবহাওয়া রবি মৌসুমে এবং মিষ্টিকুমড়া, ঝিঙ্গা উৎপাদনের উপযুক্ত আবহাওয়া খরিফ মৌসুমে বিরাজ করে। যদি এ ফসলগুলো নির্দিষ্ট মৌসুমে চাষ না করে ভিন্ন মৌসুমে করা হয় তবে উপযুক্ত আবহাওয়ার অভাবে উৎপাদন মারাত্মকভাবে ব্যাহত হবে। তাই এ ফসলগুলো সারাবছর পাওয়া সম্ভব না। কিন্তু যদি গবেষণার মাধ্যমে এ ফসলগুলোর মৌসুম নিরপেক্ষ জাত উদ্ভাবন করা যায়, যার ওপর মৌসুমের কোনো প্রভাব থাকবে না তবে এ ফসলগুলো সারা বছর পাওয়া সম্ভব হবে।


Explanation:


Sub-Questions:

================================================================================
Question #2 (ID: 800113)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
[Image]

Options:
ক. আবহাওয়া ও জলবায়ুর ভিত্তিতে বাংলাদেশকে কয়টি কৃষি অঞ্চলে ভাগ করা হয়?
খ. কোন পরিস্থিতিতে শীতকালে ফসলের রোগ জীবাণুর বিস্তার ঘটে- ব&zwj;্যাখ্যা কর।
গ. গ্রাফে চিহ্নিত কৃষি মৌসুমের কোন অংশটিতে সেচের তেমন প্রয়োজন হয় না. কারণ ব্যাখ্যা কর।
ঘ. চিত্রে &#39;গ&#39; চিহ্নিত কৃষি মৌসুমের ফসলে তাপমাত্রার প্রভাব মূল্যায়ন কর।


Correct Answer: 

Solution:
ককী আবহাওয়া ও জলবায়ুর ভিত্তিতে বাংলাদেশকে ৩টি কৃষি অঞ্চলে ভাগ করা হয়।
খযে শীতকালে বাতাসে যদি জলীয় বাষ্পের পরিমাণ বেশি থাকে, অথবা খুব বেশি শিশিরপাত হয় এবং কুয়াশা পড়ে তবে এ সময়ে ফসলের রোগ জীবাণুর বিস্তার ঘটে।
গবার মাসের ভিত্তিতে কৃষি মৌসুমের গ্রাফ চিত্রটিতে ক, খ ও গ এ তিনটি অংশ দেখানো হয়েছে। এখানে গ অংশটি রবি মৌসুম, ক ও খ একত্রে খরিফ মৌসুম। আলাদাভাবে খ অংশটি খরিফ-১ এবং ক অংশটি খরিফ-২ মৌসুম। সাধারণভাবে খরিফ-১ কে গ্রীষ্মকাল এবং খরিফ-২ কে বর্ষাকাল বলা হয়। গ্রাফে চিহ্নিত কৃষি মৌসুমের ক অংশটি অর্থাৎ খরিফ-২ মৌসুমে ফসল উৎপাদনে সেচের তেমন প্রয়োজন হয় না। কারণ এ মৌসুমে মাঝারি মাত্রার তাপমাত্রা এবং বাতাসে জলীয় বাষ্পের পরিমাণ বেশি থাকে। এ কারণে খরিফ-২ মৌসুমে প্রচুর বৃষ্টিপাত হয়। উদ্ভিদ মাটিতে ধারণকৃত পানির ওপর নির্ভরশীল। আর বৃষ্টিপাত মাটিতে ধারণকৃত পানির প্রধান উৎস। বৃষ্টিপাত ও মাটিতে পানির ঘাটতি হলে জমিতে পানি সেচের প্রয়োজন হয়। যেহেতু খরিফ-২ মৌসুমে প্রচুর বৃষ্টি হয় তাই এ মৌসুমে মাটিতে ধারণকৃত পানির ঘাটতি হয় না। তাই এ মৌসুমে ফসল চাষে সেচের তেমন প্রয়োজন হয় না।
ঘযচিত্রে গ চিহ্নিত কৃষি মৌসুমটি হলো রবি মৌসুম। এ মৌসুমটি আশ্বিন মাস থেকে ফাল্গুন মাস (মধ্য সেপ্টেম্বর থেকে মধ্য মার্চ) পর্যন্ত বিস্তৃত। এ মৌসুমের প্রধান বৈশিষ্ট্য হলো তাপমাত্রা, আর্দ্রতা ও বৃষ্টিপাত কম। এ মৌসুমে উৎপাদিত ফসলকে শীতকালীন ফসলও বলা হয়। এ মৌসুমে যেসব ফসল জন্মায় তা অন্য মৌসুমে জন্মায় না। রবি মৌসুমের ফসলের মধ্যে রয়েছে- গম, আলু, ফুলকপি, বাঁধাকপি, ওলকপি, মুলা, সরিষা, টমেটো ইত্যাদি। এসব ফসল জন্মানোর জন্য নিম্ন তাপমাত্রার প্রয়োজন হয়। অর্থাৎ রবি মৌসুমের ফসলের বেঁচে থাকার জন্য যে কার্ডিনাল তাপমাত্রা দরকার তা এ মৌসুমেই বিরাজ করে। এ তাপমাত্রায় ফসলগুলোর দৈহিক বৃদ্ধি ভালোভাবে হয় বলে উৎপাদন ভালো হয়। যদি তাপমাত্রা বেশি থাকত তবে দৈহিক বৃদ্ধি ব্যাহত হয়ে উৎপাদন চূড়ান্তভাবে ক্ষতিগ্রস্ত হবে। তাই রবি মৌসুমের ফসলগুলোর জন্য নিম্ন তাপমাত্রার প্রভাব থাকাটা খুবই গুরুত্বপূর্ণ।


Explanation:


Sub-Questions:

================================================================================
Question #3 (ID: 800102)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
সাদিকের বাড়িটি কম বৃষ্টিপাতপ্রবণ অঞ্চলে হলেও প্রচুর শাকসবজি উৎপাদন হয়। সাদিক কিছু টাটকা সবজি নিয়ে তার মায়ের সাথে চট্টগ্রামের টিলাতলে মামাবাড়ি বেড়াতে যায়। সেখানে একদিন সে দেখে হঠাৎ করে আকাশ ঘনকালো মেঘে ঢেকে আসে ও ঝড়-বাতাস শুরু হয়, এরপর শুরু হয় বৃষ্টি।

Options:
ক. ফসলের মৌসুম বলতে কী বুঝ?
খ. আলুকে কার্ডিনাল তাপমাত্রার সবজি বলার কারণ ব্যাখ্যা কর।
গ. উদ্দীপকের আলোকে সাদিকের কৃষি অঞ্চলের ফসলের বৈশিষ্ট্য মৌসুম অনুযায়ী বর্ণনা কর।
ঘ. সাদিক ও তার মামা বাড়ি অঞ্চলে আবহাওয়ার বৈশিষ্ট্যের তুলনা কর।


Correct Answer: 

Solution:
ককোনো ফসলের বীজ বপন থেকে শুরু করে ফসল সংগ্রহ পর্যন্ত সময়কে ঐ ফসলের মৌসুম বলে।
খবেঁচে থাকার জন্য যেসব উদ্ভিদের সর্বনিম্ন, সর্বোত্তম এবং সর্বোচ্চ তাপমাত্রার নির্দিষ্ট সীমারেখা রয়েছে তাদের কার্ডিনাল তাপমাত্রার উদ্ভিদ বলে। আলু উদ্ভিদের বেঁচে থাকার জন্যও সর্বনিম্ন, সর্বোত্তম ও সর্বোচ্চ তাপমাত্রার সীমারেখা রয়েছে। তাই আলুকে কার্ডিনাল তাপমাত্রার উদ্ভিদ বলা হয়।
গউদ্দীপকের বর্ণনা মতে সাদিকের বাড়িটি কম বৃষ্টিপাত প্রবণ অঞ্চলে এবং প্রচুর শাকসবজি উৎপাদন হয়। আমরা যদি কৃষি পরিবেশ অঞ্চলগুলোর বৈশিষ্ট্য পর্যালোচনা করি তবে দেখতে পাই পরিবেশ অঞ্চল ৩ ও ৪ এর অন্তর্গত রংপুর ও বগুড়ার অংশবিশেষ এলাকায় বৃষ্টিপাত কম হয়। এ এলাকার বৈশিষ্ট্য পূর্ণ ফসল তামাক ও শাকসবজি। এ হিসেবে বলা যায় সাদিকের বাড়িটি রংপুর ও বগুড়া অঞ্চলে অবস্থিত। নিচে এ অঞ্চলের ফসলের বৈশিষ্ট্যসমূহ মৌসুম অনুযায়ী বর্ণনা করা হলো-
১. রবি মৌসুম :
i. ঠান্ডা সহিষ্ণু উদ্যান ফসলসমূহ এ অঞ্চলে ভালো জন্মে। যেমন-ফুলকপি, বাঁধাকপি, গাজর, ওলকপি, শালগম ইত্যাদি।
ii. বড় পাতা ও ঝোপালো সবজি জাতীয় উদ্যান ফসল ভালো জন্মে। যেমন- আলু, মুলা, পালংশাক ইত্যাদি।
iii. ঠাণ্ডা আবহাওয়ার মাঠ ফসলসমূহ ভালো জন্মে। যেমন-সরিষা, গম, তিসি ইত্যাদি।
২. খরিফ-১: অল্প পানি সেচের প্রয়োজন হয় এমন উদ্যান ও মাঠ ফসল চাষ করা যায়। যেমন- পাট, ডাঁটা, মুখিকচু ইত্যাদি।
৩. খরিফ-২: সেচের প্রয়োজন হয় তবে খরা সহ্য করতে পারে এমন ফসলসমূহ ভালো হয়। যেমন- ভুট্টা, তুলা ইত্যাদি।
ঘউদ্দীপকের বর্ণনা থেকে বুঝা যায় সাদিকের বাড়ি উত্তরাঞ্চলে আর মামা বাড়ি চট্টগ্রামে। এ দুই অঞ্চলের আবহাওয়াগত বৈশিষ্ট্যে অনেক অমিল বিদ্যমান। যেমন-
১. সাদিকের বাড়িতে শীতকালে বেশি শীত এবং গরমকালে বেশি গরম বিরাজ করে। কিন্তু তার মামা বাড়িতে শীত ও গরমের তীব্রতা খুব বেশি হয় না। অর্থাৎ মাঝারি ধরনের শীত ও গরম অনুভূত হয়।
২. সাদিকের বাড়ি যে অঞ্চলে সেখানে বৃষ্টিপাত ও বাতাসের আর্দ্রতা তুলনামূলকভাবে কম। বিশেষ করে গ্রীষ্মকালে এখানে বৃষ্টিপাত খুবই কম হয়। পক্ষান্তরে তার মামা বাড়ির এলাকায় বৃষ্টিপাত বেশি হয় ও বাতাসের আর্দ্রতা বেশি থাকে।
৩. সাদিকদের বাড়ির অঞ্চলে বায়ুর চাপ কম থাকলেও তার মামা বাড়ির অঞ্চলে বায়ুর চাপ বেশি থাকে।
৪. সাদিকদের বাড়ির অঞ্চলে শীতকালে তুলনামূলকভাবে কুয়াশা বেশি থাকে এবং আকাশ পরিষ্কার থাকে। পক্ষান্তরে তার মামা বাড়ির অঞ্চলে শীতকালে কুয়াশা খুবই কম থাকে। অনেক সময় আকাশে মেঘও থাকে।


Explanation:


Sub-Questions:

