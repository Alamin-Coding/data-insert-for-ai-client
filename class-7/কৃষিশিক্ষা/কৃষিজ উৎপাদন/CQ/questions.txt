================================================================================
Question #1 (ID: 800108)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
দরিদ্র কৃষক পরিবারের মেয়ে আবিদা যুব প্রশিক্ষণ কেন্দ্র থেকে প্রশিক্ষণ নিয়ে মুরগি পালনের সিদ্ধান্ত নেয়। এ লক্ষ্যে সে ১০টি দেশি ডিমপাড়া মুরগি কিনে আনে এবং বাড়ির মুক্ত পরিবেশে পালন শুরু করে। কিছুদিনের মধ্যেই মুরগিগুলো ডিম দিতে শুরু করে এবং আবিদার পরিবারে সচ্ছলতা আসে। আবিদার প্রতিবেশী শিউলিও তার দেখাদেখি মুরগি পালনে উদ্বুদ্ধ হয়ে ২০টি ফাইওমি জাতের মুরগি ক্রয় করে এবং আবিদার মতো করে মুরগি পালন শুরু করে। কিন্তু কিছুদিন যেতেই শিউলির ৩টি মুরগিকে মৃত এবং বেশ কয়েকটি মুরগিকে ঝিমুতে দেখা যায়।

Options:
ক. রোগ বলতে কী বোঝ?
খ. মুরগিকে টিকা দেওয়া হয় কেন? ব্যাখ্যা কর।
গ. মুরগি পালনে আবিদার সফলতার কারণ ব্যাখ্যা কর।
ঘ. শিউলির ব্যর্থতার কারণ বিশ্লেষণপূর্বক তোমার মতামত দাও।


Correct Answer: 

Solution:
কমানুষ ও পশুপাখির স্বাভাবিক স্বাস্থ্যের বিচ্যুতিকে রোগ বলা হয়।
খমানুষের মত মুরগিরও বিভিন্ন ধরনের রোগ হয়ে থাকে। রোগের প্রধান কারণ হলো জীবাণু। তার মধ্যে মুরগির ভাইরাস ও ব্যাকটেরিয়াজনিত রোগ খুব মারাত্মক। এই রোগ থেকে রক্ষা পাওয়ার জন্য মুরগিকে টিকা প্রদান করা হয়।
গজী দরিদ্র পরিবারের মেয়ে আবিদা যুব প্রশিক্ষণ কেন্দ্র থেকে প্রশিক্ষণ নিয়ে মুরগি পালন শুরু করেছিল। সে ১০টি দেশি মুরগি পালন শুরু করে এবং পালনের জন্য মুক্ত বা ছাড়া পদ্ধতি বেছে নেয়। এ পদ্ধতিতে মুরগি পালন সহজ ও লাভজনক। মুরগি বাড়ির আশপাশে ঘুরে ফিরে নিজেদের খাবার নিজেরা সংগ্রহ করত। তাছাড়াও উচ্ছিষ্ট খাবার মুরগির জন্য বাড়তি পুষ্টির যোগান দিত। বাসস্থান বা শ্রমিক বাবদ কোনো বাড়তি খরচও ছিল না। আর মুরগি যখন ডিম দেওয়া শুরু করল তখন অল্প খরচে আবিদা অনেক লাভ করল। এসব কারণে আবিদা সফলতা লাভ করেছিল।
ঘশিউলি আবিদার সাফল্যে অনুপ্রাণিত হয়ে মুরগি চাষ শুরু করেছিল। কিন্তু তার কোনো প্রকার প্রশিক্ষণ ছিল না। তাই সেনা জেনে উন্নতজাতের ফাউমি মুরগি দেশি মুরগির মত করে মুক্তভাবে পালন শুরু করে। কিন্তু উন্নত জাতের এই ফাউমি মুরগির জন্য প্রয়োজন নিবিড় পরিচর্যা। তাই এদের অর্ধআবদ্ধ অবস্থায় পালন করতে হয়। শিউলি সেটা না করায় নোংরা পরিবেশে ঘুরে মুরগিগুলো রোগে আক্রান্ত হয়। অন্যদিকে শিউলির প্রশিক্ষণ না থাকায় মুরগির রোগ প্রতিরাধ বা প্রতিকার সম্পর্কে কোনো ধারণা ছিল না। তাই সঠিক ব্যবস্থাও গ্রহণ করতে পারে নি। এ সকল কারণে মূলত শিউলি মুরগি পালনে ব্যর্থ হয়েছিল।
সুতরাং, মুরগি পালনে প্রশিক্ষণ একটি গুরুত্বপূর্ণ বিষয়।


Explanation:


Sub-Questions:

================================================================================
Question #2 (ID: 800109)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
রহিমা বানু গ্রামের একজন অসচ্ছল মেয়ে। যুব উন্নয়ন অধিদপ্তর থেকে প্রশিক্ষণ নিয়ে তিনি মুরগি পালনের বিভিন্ন পদ্ধতি সম্পর্কে জানতে পারেন। পরে তিনি ব্যাংক থেকে লোন নিয়ে কিছু দেশি মুরগি পালন শুরু করেন। পদ্ধতি হিসেবে মুক্ত বা ছাড়া পদ্ধতি বেছে নেন।

Options:
ক. গ্রামে কোন পদ্ধতিতে মুরগি পালন করা হয়?
খ. কোন কোন পদ্ধতি অবলম্বন করে মুরগি পালন করা যেতে পারে?
গ. রহিমা বানু কেন মুক্ত বা ছাড়া পদ্ধতি বেছে নিয়েছেন? ব্যাখ্যা কর।
ঘ. মুরগি পালনে রহিমা বানুর অন্য পদ্ধতি অবলম্বনে কী ধরনের সমস্যার সৃষ্টি হতে পারে মূল্যায়ন কর।


Correct Answer: 

Solution:
কগ্রামে সাধারণত মুরগি পালনের জন্য মুক্ত বা ছাড়া পদ্ধতি অবলম্বন করা হয়।
খমুরগি পালনের পদ্ধতিগুলো নিম্নরূপ-
১. মুক্ত বা ছাড়া পদ্ধতি,
২. অর্ধ আবদ্ধ পদ্ধতি ও
৩. আবদ্ধ পদ্ধতি।
গরহিমা বানু মুরগি পালনের জন্য মুক্ত বা ছাড়া পদ্ধতি বেছে নিয়েছিলেন কারণ-
এই পদ্ধতিতে মুরগি পালন খুবই সহজ ও জনপ্রিয়। মুরগি পালনের জন্য বাসস্থান তৈরিতে তেমন কোনো খরচ হয় না। মুরগি সারাদিন ঘুরে ফিরে বসত বাড়ির চারপাশ থেকে খাবার সংগ্রহ করে। বাড়ির উচ্ছিষ্ট খাবারগুলো মুরগির খাবার হিসেবে ব্যবহৃত হয়। ঠিক সন্ধ্যার দিকে মুরগি নিজের বাসস্থানে ফিরে আসে। এ পদ্ধতিতে কোনো শ্রমিক লাগে না ও খাদ্যের খরচও কম। তাই দেশি মুরগি এ পদ্ধতিতে পালন লাভজনক। এজন্য রহিমা বানু মুরগি পালনের জন্য এ পদ্ধতি বেছে নেন।
ঘমুরগি পালনের অন্যান্য পদ্ধতিগুলো হলো আবদ্ধ ও অর্ধআবদ্ধ পদ্ধতি। সাধারণত বাণিজ্যিকভাবে মুরগি পালনের লক্ষ্যে এ পদ্ধতিগুলো ব্যবহার করা হয়। লাভজনক হলেও এই পদ্ধতিগুলোর কিছু সমস্যা আছে। এগুলো হলো-
১. এসব পদ্ধতিতে মুরগি পালনের জন্য নির্দিষ্ট স্থানে ঘর বানানোর প্রয়োজন হয়, সাথে ঘরের পাশে অনেক খানি জায়গাও ঘেরাও দিয়ে রাখতে হয়।
২. নির্দিষ্ট আবদ্ধ জায়গাতে বা খাঁচাতে থাকাতে এরা সঠিক খাবার ও পানি পায় না। তাই সময় মত খাদ্য ও পানি সরবরাহ করতে হয়।
৩. খাদ্য সরবরাহের কারণে এদের উৎপাদন খরচ অনেক বেশি হয়।
৪. অল্প জায়গার মধ্যে মুরগি লালন-পালনের কারণে সহজেই রোগব্যাধি দেখা দিতে পারে। তার সাথে ছোঁয়াচে রোগ দ্রুত সংক্রমিত হতে পারে।
৫. এভাবে মুরগি পালনে শ্রমিক রেখে নিবিড় পরিচর্যা করতে হয় তাই খরচও বেশি।
৬. মুরগি থাকার স্থান পরিষ্কার পরিচ্ছন্ন রাখতে হয়। আবদ্ধ বা অর্ধ আবদ্ধ পদ্ধতিতে মুরগি পালন করা হলেও উপরোক্ত সমস্যাগুলো দেখা দেয়।


Explanation:


Sub-Questions:

================================================================================
Question #3 (ID: 800110)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
মমিন মিয়া তার বাড়ির দক্ষিণ পাশের উঁচু ও পূর্ব পাশের নিচু দুই ভিন্ন বৈশিষ্ট্যসম্পন্ন মাটিতে পেঁপে চাষের সিদ্ধান্ত নেন। এ লক্ষ্যে জ্যৈষ্ঠ মাসের মাঝামাঝি সময়ে জমি তৈরি, সার প্রয়োগ, চারা রোপণসহ অন্যান্য পরিচর্যা যথাযথভাবে সম্পন্ন করেন। কিন্তু কিছুদিন পর তিনি লক্ষ করেন যে, দক্ষিণ পাশের পেঁপে গাছগুলোর স্বাভাবিক অবস্থা থাকলেও পূর্ব পাশের ক্ষেতের কিছু কিছু চারা ঢলে পড়েছে ও পাতা হলদে ভাব হয়েছে।

Options:
ক. বস্তুগত উপকরণ ব্যয় বলতে কী বোঝ?
খ. অতিবৃষ্টি রজনীগন্ধা চাষে ঝুঁকি বাড়ায় কেন? ব্যাখ্যা কর।
গ. মমিন মিয়ার বাড়ির দক্ষিণ পাশের পেঁপে গাছগুলো স্বাভাবিক হওয়ার কারণ ব্যাখ্যা কর।
ঘ. বাড়ির পূর্ব পাশের গাছগুলোর উদ্ভূত সমস্যা সমাধানের উপায় বিশ্লেষণ কর।


Correct Answer: 

Solution:
কফসল উৎপাদনে বীজ, সার, সেচ ইত্যাদির জন্য যে ব্যয় হয় তাকে বস্তুগত উপকরণ ব্যয় বলে।
খঅতিরিক্ত বৃষ্টি হলে জমিতে পানি জমে যেতে পারে। জমিতে পানি জমে গেলে কন্দগুলো পচে যাওয়ার সম্ভাবনা থাকে তাই অতিবৃষ্টি রজনীগন্ধা চাষে ঝুঁকি বাড়ায়।
গমমিন মিয়ার বাড়ির দক্ষিণ পাশের জমি ছিল উঁচু জমি। তাই সেখানে কোনো ধরনের জলাবদ্ধতা সৃষ্টি বা স্যাঁতসেঁতে পরিবেশের সৃষ্টি হয় নি। এ ধরনের পরিবেশ পেঁপে চাষের জন্য খুবই উপযোগী। জলাবদ্ধতা বা স্যাঁতসেঁতে পরিবেশ না থাকায় পেঁপে গাছে গোড়াপচা বা মোজাইক ভাইরাস আক্রমণ করতে পারে নি এবং গাছগুলো সুস্থ ও সবল ছিল।
ঘয বাড়ির পূর্ব পাশের গাছগুলোর ঢলে পড়া ও পাতা হলদে হওয়ার সমস্যা সমাধানে নিচের বিষয়গুলো সঠিকভাবে পালন করতে হবে-
১. চারা লাগানোর জন্য দো-আঁশ বা বেলে দো-আঁশ মাটি নির্বাচন করতে হবে।
২. জমি নিচু হলে সেখানে মাদা তৈরি করে উঁচু জমিতে চারা লাগাতে হবে।
৩. জলাবদ্ধতা দূরীকরণের জন্য সুষ্ঠু নিষ্কাশন ব্যবস্থা রাখতে হবে।
৪. রোগাক্রান্ত গাছগুলোকে মাটি থেকে উঠিয়ে পুড়িয়ে ফেলতে হবে।
৫. হলদে ভাব দমনে আক্রান্ত গাছগুলো উঠিয়ে পুঁতে ফেলতে হবে।
এই সকল ব্যবস্থা গ্রহণ করা হলে উদ্ভূত সমস্যা সমাধান করা সম্ভব।


Explanation:


Sub-Questions:

================================================================================
Question #4 (ID: 800111)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
গত বছর রশিদ আলী ভুট্টা চাষে লাভবান হওয়ায় তার ভাই মোতালেব মিয়াকে পরামর্শ দিলেন যে, সঠিকভাবে জমি তৈরি। ও সার প্রয়োগ করলে ভুট্টা চাষে লাভবান হওয়া যায়। এছাড়াও ভুট্টা গাছের নানাবিধ ব্যবহার আছে। এজন্য মোতালেব মিয়া এ বছর ভুট্টা চাষের সিদ্ধান্ত গ্রহণ করলেন।

Options:
ক. ভুট্টা কোন প্রকৃতির শস্য?
খ. বাংলাদেশ কৃষি গবেষণা ইনস্টিটিউট কর্তৃক উদ্ভাবিত ৩টি উচ্চফলনশীল ভুট্টা জাতের নাম লিখ।
গ. ভালো ফলন পাওয়ার জন্য মোতালেব মিয়াকে কী ধরনের ব্যবস্থা গ্রহণ করতে হবে ব্যাখ্যা কর।
ঘ. মোতালেব মিয়ার ভুট্টা চাষের সিদ্ধান্তের যথার্থতা নিরূপণ কর।


Correct Answer: 

Solution:
কভুট্টা বহুবর্ষজীবী গুল্ম প্রকৃতির শস্য।
খবাংলাদেশ কৃষি গবেষণা ইনস্টিটিউট কর্তৃক উদ্ভাবিত তিনটি উচ্চফলনশীল ভুট্টা জাতের নাম হলো-
১. বর্ণালী, ২. শুভ্রা, ৩. মোহর।
গভালো ফলন পাওয়ার জন্য মোতালেব মিয়ার করণীয় বিষয়গুলো হলো-
১. প্রথমেই তাকে উচ্চফলনশীল একটি জাত নির্বাচন করতে হবে।
২. দো-আঁশ বা বেলে দো-আঁশ মাটিতে চাষ করতে হবে যেখানে পানি জমে না থাকে।
৩. সঠিকভাবে জমি তৈরি করে প্রয়োজন মত সার দিতে হবে।
৪. সঠিক উপায়ে গাছের আন্তঃপরিচর্যা করতে হবে।
৫. আগাছা পরিষ্কার করে দিতে হবে।
৬. গাছ যদি রোগ বা পোকামাকড় দ্বারা আক্রান্ত হয় তাহলে যত দ্রুত সম্ভব ব্যবস্থা গ্রহণ করতে হবে।
৭. ভালো ফলন পেয়ে লাভবান হতে হলে উপর্যুক্ত ব্যবস্থা গ্রহণ
ঘমোতালেব মিয়া ভুট্টা চাষের সিদ্ধান্ত যথার্থই ছিল কারণ- ভুট্টা অধিক ফলনশীল বহুমুখী ব্যবহারসম্পন্ন দানা শস্য। একদিকে যেমন ভুট্টা বাজারজাত করে অনেক অর্থ উপার্জন সম্ভব, সাথে সাথে পরিবারের চাহিদা মেটানো যায়। এছাড়াও ভুট্টা গাছ ও পাতার নানাবিধ ব্যবহার রয়েছে। ভুট্টার দানা মানুষের খাদ্য হিসেবে ব্যবহৃত হয়। ভুট্টার রসালো গাছ 'ও সবুজ পাতা উন্নতমানে গো খাদ্য। গবাদি পশু, হাঁস-মুরগি ও মাছের খাদ্য হিসেবে আমাদের দেশে ভুট্টা দানার ব্যাপক চাহিদা রয়েছে। গ্রামে ভুট্টা গাছ অনেক সময় বেড়া দেওয়ার কাজেও ব্যবহার হয়। তাছাড়াও ধান ও গমের তুলনায় ভুট্টা দানার পুষ্টিমান অনেক বেশি। তাই বলা যায় মোতালেব মিয়ার সিদ্ধান্ত যথার্থই ছিল।


Explanation:


Sub-Questions:

