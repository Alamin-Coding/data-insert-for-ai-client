================================================================================
Question #1 (ID: 800070)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
নাঈম তারা দাদা বাড়ি টাঙ্গাইলে বেড়াতে গেল যখন কৃষকদের ধান কাটা মাত্র শেষ হয়েছে। তখন তারা একটি উৎসবে মেতেছিল। নাঈমের দাদা তাকে বললেন এই উৎসব আমাদের সংস্কৃতির একটা অংশ। তিনি আরও বললেন, বাঙালি সংস্কৃতি কৃষিকাজের দ্বারা ব্যাপক প্রভাবিত।

Options:
ক. নবান্ন উৎসব কী?
খ. হালখাতা কী? ব্যাখ্যা কর।
গ. উদ্দীপকে উল্লিখিত উৎসবটি বর্ণনা কর।
ঘ. নাঈমের দাদার শেষ উক্তিটি মূল্যায়ন কর।


Correct Answer: 

Solution:
কনতুন ধান ঘরে তোলার সময় কৃষকরা যে উৎসব করেন তাই নবান্ন উৎসব।
খহালখাতা হলো পয়লা বৈশাখের একটি উৎসব। হাট-বাজারের দোকানিরা তাদের গ্রাহক খদ্দেরদের পয়লা বৈশাখে আপ্যায়ন করেন। তাদের মিষ্টি দিয়ে আপ্যায়িত করা হয়। আর খদ্দেররাও এই দিনে তাদের বাকি পাওনা পরিশোধ করেন। এই আনুষ্ঠানিকতা হালখাতা নামে পরিচিত।
গউদ্দীপকে উল্লিখিত উৎসবটি হলো নবান্ন উৎসব।
হাড়ভাঙ্গা খাটুনি, প্রাকৃতিক দুর্যোগ, উৎকণ্ঠা, রোগবালাই ইত্যাদি অতিক্রম করে কৃষক যখন ধান কেটে আপন আঙ্গিনায় এনে জড়ো করে তখন শুরু হয় নবান্ন উৎসব। এ ধান মাড়াই করে শুকিয়ে মেয়েরা ঢেঁকিতে ধান ভেনে চাল করে, নতুন চাল গুঁড়ো করে। নতুন চালের গন্ধে গৃহস্থের বাড়ি ভরে ওঠে। নতুন চালের ভাতের পাশাপাশি নতুন চালের পায়েস, পিঠা-পুলি তৈরি হতে থাকে। বাড়ির ছেলেরা নতুন গেঞ্জি, লুঙ্গি পায়, মেয়েরা পায় নতুন শাড়ি,চুড়ি, লেস-ফিতা। বাড়িতে বসেই নতুন ধান দিয়ে ফেরিওয়ালাদের কাছ থেকে এসব কেনা যায়। উৎসবে মেতে ওঠে সবাই। নতুন ভাতের উৎসব হলো নবান্ন উৎসব।
ঘনাঈমের দাদার শেষ উক্তিটি ছিল বাঙালি সংস্কৃতি কৃষিকাজের দ্বারা ব্যাপক প্রভাবিত।
বাঙালি সংস্কৃতির একটি বড় উৎসব হলো নবান্ন উৎসব। গ্রামে কৃষকরা যখন নতুন ধান সংগ্রহ করে ঘরে তোলেন তখন এই উৎসব শুরু হয়। এ উৎসব ধানের মৌসুমের ওপর নির্ভরশীল। নবান্নের মতো কৃষিভিত্তিক আরও একটি উৎসব হলো বাংলা নববর্ষ। গ্রামীণ বাংলাদেশে 'আমানি' নামে একটি পারিবারিক উৎসব প্রচলন ছিল। প্রতিবছর বৈশাখের আগের রাতে একটি পাত্রে পানি ঢেলে তাতে কচি একটি আম পাতার ডাল ও কিছু আতপ চাল রাখা হতো। পহেলা বৈশাখে সেই আম পাতার ডালের পানি সবাইকে ছিটিয়ে দেওয়া হতো এবং চাল খাওয়া হতো। গৃহকর্তা এই চাল খেয়ে হাল চাষ করতে যেতেন।
উপরিউক্ত উৎসব দুটি থেকে দেখা যায় যে, বাংলাদেশের সংস্কৃতি কৃষিনির্ভর। সুতরাং নাঈমের দাদার উক্তিটি যুক্তিযুক্ত ছিল।


Explanation:


Sub-Questions:

================================================================================
Question #2 (ID: 800060)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
বাংলাদেশের বিভিন্ন শাক-সবজি যেমন লাউ, শিম, ফুলকপি, বাঁধাকপি ইত্যাদি কোন বিশেষ কৃষি মৌসুমে পর্যাপ্ত পরিমাণে পাওয়া যায়। আবার ঐ একই মৌসুমে নতুন মাঠ ফসল পাওয়ার আমেজে নেচে উঠে কৃষকের মন।

Options:
ক. অতীতে কার্পাস তুলা হতে কী উৎপাদন হতো?
খ. ফসল বৈচিত্র্য কমার জন্য কৃষির আধুনিকায়নের ভূমিকা আছে- ব্যাখ্যা কর।
গ. উদ্দীপকে উল্লেখিত উৎসবটি পালনের পূর্বে কৃষক/কৃষাণি যেসব কাজের ব্যস্ত থাকেন তা উপস্থাপন কর।
ঘ. উল্লিখিত সাংস্কৃতিক ঐতিহ্যের সাথে বাংলার কৃষক কৃষাণির স্নেহ-ভালবাসা ও উদারতার তাৎপর্য বিশ্লেষণ কর।


Correct Answer: 

Solution:
কঅতীতে কার্পাস তুলা হতে মসলিন কাপড় উৎপাদন হতো।
খফসলের পঞ্চাশ বছর আগেও দুইশত ধানের জাত জন্মাত। কিন্তু উচ্চ ফলনশীল জাতের ব্যাপক চাষাবাদ করতে গিয়ে অনেক জাতের ধান হারিয়ে গেছে। বাংলাদেশে নানা জাতের কার্পাস তুলা ১০০ বছর আগেও জন্মাত। বিশ্ববিখ্যাত মসলিন উৎপাদন হতো সূক্ষ্ম এক প্রকার কার্পাস তুলা দিয়ে। কৃষি আধুনিকায়নের ফলে সম্ভবত এই জাতটি বিশ্ব থেকেই বিলুপ্ত হয়েছে।
গউদ্দীপকে উৎসবটি ছিল অগ্রহায়ণের আমন ধানের নবান্নের উৎসব। 
এই উৎসবটি পালনের পূর্বে কৃষক-কৃষাণি যেসব কাজে ব্যস্ত হয়ে উঠেন তা হলো ফসল কেটে বাড়ির আঙ্গিনায় উঠানো। এতে করে পরিবারের সবার মনে খুশির আমেজ সৃষ্টি হয়। এরপর মাড়াই করে শুকিয়ে গোলায় তুলতে ব্যস্ত হয়ে উঠেন। মেয়ের ঢেঁকিতে ধান ভানে, নতুন ধান ভেনে চাল করে পরিষ্কার করে। নতুন চালের ভাতের পাশাপাশি, পায়েস, পিঠা-পুলি ইত্যাদি তৈরি করেন। খড় শুকানো, সংরক্ষণ ইত্যাদি কাজ নিয়েও ব্যস্ত থাকতে হয়। অর্থাৎ, নবান্নে কৃষক পরিবারে আনন্দময় ও কর্মমুখর পরিবেশ সৃষ্টি হয়।
ঘউল্লিখিত সাংস্কৃতিক ঐতিহ্যটি হলো নবান্ন উৎসব।
নবান্ন উৎসব কৃষক-কৃষাণিদের আনন্দের শেষ থাকে না। আনন্দে ও উদারতায় মন ভরে উঠে। রকমারি খাবার তৈরি করেন। বাড়ির ছেলে-মেয়ে সবাইকে নতুন নতুন কাপড়, গেঞ্জি, লুঙ্গি ইত্যাদি ক্রয় করে দেন। কাজের মেয়েদের নতুন শাড়ি, চুড়ি, লেস-ফিতা ইত্যাদি বাড়িতে বসেই নতুন ধান দিয়ে কিনে দেন ফেরিওয়ালাদের কাছ থেকে। খালি হাতে কাউকে ফিরে যেতে দেননা। এমনকি ভিক্ষুককেও না। আত্মীয়-স্বজন, পাড়া-পড়শী সবাইকে ডেকে খাওয়ান। উপর্যুক্ত আলোচনা থেকে বলা যায় নবান্ন উৎসবের সাথে বাংলার কৃষক-কৃষাণির স্নেহ-ভালবাসা ও উদারতা তাৎপর্যময়।


Explanation:


Sub-Questions:

================================================================================
Question #3 (ID: 800059)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
গণি মিয়া তার বাড়ির পাশেই ফুল, ফল, শাকসবজি ও মসলাজাতীয় ফসলের চাষ করেন। ঋতুভেদে প্রায় সব ফসলই তার বাগানে আছে। প্রকৃত পরিচর্যার মাধ্যমে তিনি তার সব ফসলই তরতাজা ও আকর্ষণীয় করে তোলেন। অবসরে তিনি তার বাগানে গিয়ে সময় কাটান। একদিন শিশির ভেজা সকালে তিনি তার সবজি বাগানের সৌন্দর্য দেখে অবাক বিস্ময়ে তাকিয়ে থাকেন।

Options:
ক. কোন মাসকে মধু মাস বলা হয়?
খ. নবান্ন উৎসব কীভাবে পালন করা হয়?
গ. গণি মিয়া যে মৌসুমে তার সবজি বাগানের দিকে তাকিয়ে ছিল সেই মৌসুমে বাজারে যেসব শাকসবজি পাওয়া যায় তার একটি ছোট তালিকা তৈরি কর।
ঘ. গণি মিয়ার চাষকৃত ফসলগুলোর মধ্যে কোন জাতীয় ফসল&nbsp;মানুষের সবচেয়ে বেশি মনের খোরাক জোগায় তার গুরুত্ব&nbsp;বিশ্লেষণ কর।


Correct Answer: 

Solution:
কজ্যৈষ্ঠ মাসকে মধু মাস বলা হয়।
খনতুন ভাতের উৎসব হলো নবান্ন উৎসব। এ সময় নতুন চাল দিয়ে ভাতের পাশাপাশি পায়েস, পিঠা, পুলি তৈরি হয়। বাড়ির ছেলেরা নতুন লুঙ্গি গেঞ্জি পায়। মেয়েরা পায় নতুন শাড়ি, চুড়ি, লেস ফিতা। বাড়িতে বসেই নতুন ধান দিয়ে ফেরিওয়ালাদের কাছ থেকে এসব কেনা যায়। এভাবে নবান্ন উৎসব পালন করা হয়।
গগণি মিয়া শিশির ভেজা সকালে তার সবজি বাগানের দিকে রবি মৌসুমে কেননা রবি মৌসুমেই শিশির দেখা যায়। এ মৌসুমে বাজারে যেসব শাকসবজি পাওয়া যায় তার একটি তালিকা নিচে দেওয়া হলো: 
১. বাঁধাকপি ২. গাজর ৩. কুমড়াশাক ৪. ফুলকপি ৫. ডাটাশাক ৬. টমেটো ৭. পালংশাক ৮. পুঁইশাক ৯. মুলা ১০. লাউ ১১. লাউশাক ১২. শিম
ঘগণি মিয়ার চাষকৃত ফসলগুলোর মধ্যে ফুলজাতীয় ফসল সবচেয়ে বেশি মনের খোরাক জোগায়। নিচে ফুলের গুরুত্ব বিশ্লেষণ করা হলো: বাংলাদেশে গোলাপ, রজনীগন্ধা, জুঁই, গাঁদা, বেলি ইত্যাদি শত শত রকমের ফুল বিদ্যমান। ফুলকে মানুষ ভালোবাসে বলেই বাংলার এক সময় এমন কোনো পরিবার ছিল না যেখানে দু-চারটি ফুলের গাছ ছিল না। সম্প্রতি পণ্য হিসেবে ফুল বেচাকেনা হচ্ছে। বর্তমানে ফুলের বাজারমূল্য অনেক বেশি। বর্তমানে ফুল বাণিজ্যিক ফসল হিসেবে স্বীকৃত। ফুল উপহার পেলে খুশি হয় না এমন মানুষ পৃথিবীতে বিরল। আমাদের দেশে নানা উৎসব অনুষ্ঠান যেমন-২১শে ফেব্রুয়ারি, স্বাধীনতা দিবস, বিজয় দিবস ইত্যাদিতে ফুল দিয়ে শ্রদ্ধা জানানো হয়। এছাড়া বিভিন্ন অনুষ্ঠানে অতিথিদের ফুল দিয়ে বরণ করা হয়। বিবাহ উৎসব, ভ্যালেন্টাইন ডে ইত্যাদি অনুষ্ঠানে ফুলের কদর ও দাম আরও বেশি বৃদ্ধি পায়।


Explanation:


Sub-Questions:

================================================================================
Question #4 (ID: 800069)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
অর্চিতা ও স্পর্শিয়া দুই বোন নববর্ষের দিন সকালে মা-বাবার সাথে বর্ষবরণ অনুষ্ঠান দেখতে গিয়েছিল। সেখানে তারা নানা আয়োজন দেখে মুগ্ধ হয়। সেখানকার বর্ণিল আয়োজন ও মেলার বিভিন্ন বাহারী জিনিসপত্র তাদের মন কেড়ে নেয়।

Options:
ক. ভেড়ার লোম থেকে কী তৈরি হয়?
খ. কৃষিক্ষেত্রে থেকে কীভাবে বাংলাদেশে জ্বালানির যোগান হয়?
গ. উদ্দীপকে উল্লিখিত উৎসবটি তোমাদের এলাকায় কীভাবে পালন করা হয়? বর্ণনা কর।
ঘ. গ্রাম্য মেলা ও শহুরে মেলার তুলনামূলক বৈশিষ্ট্যগুলো আলোচনা কর।


Correct Answer: 

Solution:
কভেড়ার লোম থেকে উল তৈরি হয়।
খবাংলাদেশের জ্বালানির সিংহভাগ যোগান কৃষিক্ষেত্র থেকে আসে। পাট, ডাল ও বিভিন্ন উদ্যান ফসলের গাছ শুকিয়ে জ্বালানি হিসেবে ব্যবহার করা যায়। তুষ একটি ভালো জ্বালানি। এছাড়া, উদ্যান ও বনজ বৃক্ষের কাঠ ও জ্বালানি হিসেবে জনপ্রিয়।
গউদ্দীপকে উল্লিখিত উৎসবটি আমাদের এলাকায় কিছুটা ভিন্নভাবে পালন করা হয়। বর্ষবরণকে ঘিরে আমার এলাকায় উৎসব মুখর পরিবেশের সৃষ্টি হয়। চৈত্র সংক্রান্তির দিনে ও পহেলা বৈশাখে সকালে আমাদের গ্রামে মেলা বসে। মেলা থেকে আমাদের গ্রামের মানুষজন প্রয়োজনীয় তৈজসপত্র ক্রয় করে। এই দিনে হাট বাজারের দোকানিরা তাদের গ্রাহক খদ্দেরদের পয়লা বৈশাখে আপ্যায়ন করেন। খদ্দেররা বাকি পাওনা পরিশোধ করে মিষ্টিমুখে আপ্যায়িত হন। এই অনুষ্ঠানের আরেক নাম হালখাতা। নববর্ষের আয়োজনে যাত্রাপালা, কবিগান ও খেলাধুলার আয়োজন করা হয়।
ঘগ্রাম্য মেলা শহুরে মেলা থেকে ভিন্নতর। গ্রাম্য মেলায় পসারিরা যেমন নানা প্রয়োজনীয় জিনিসপত্র নিয়ে বিক্রি করতে বসে তেমনি সেখানে তাঁতের কাপড়, লুঙ্গি, গামছা, চুড়ি, মেয়েলি প্রসাধিনী, কামার-কুমারের নানা ধাতব বা মাটির জিনিসপত্র, বইপত্র, পাটি বিক্রির জন্য উঠে। বিনোদনেরও নানা আয়োজন সেখানে দেখা যায়। রাতভর সেখানে যাত্রা বা প্যাগান চলে। দূর দূরান্ত থেকে মানুষ এই মেলায় আসে। গ্রাম্য মেলা হলো গ্রামীণ অর্থনৈতিক সামাজিক সাংস্কৃতিক মেলা।
সুতরাং, বলা যায় শহুরে মেলার কৃত্রিমতাবর্জিত সাদামাটা কিন্তু নান্দনিক গ্রাম্য মেলা কিছুটা ভিন্নতর।


Explanation:


Sub-Questions:

================================================================================
Question #5 (ID: 800068)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
রহিম মিয়া তাঁর জমিতে বিভিন্ন প্রকার মাঠ ফসল ও উদ্যান ফসলের চাষ করেছেন। নতুন ধান উঠায় তার পরিবারসহ সবাই নবান্ন উৎসবে মেতে উঠল।

Options:
ক. মানুষ কখন আগুনের ব্যবহার ও নিয়ন্ত্রণ শিখেছিল?
খ. পরিবারের বৈশিষ্ট্যগুলো লেখ।
গ. রহিম মিয়ার কার্যক্রম কীভাবে খাদ্য চাহিদা মিটাতে সাহায্য করে? ব্যাখ্যা কর।
ঘ. উল্লিখিত উৎসবের সাথে রহিম মিয়ার কৃষি কাজের সংশ্লিষ্টতা বিশ্লেষণ কর।


Correct Answer: 

Solution:
কমানুষ শিকারের যুগে আগুনের ব্যবহার ও নিয়ন্ত্রণ শিখেছিল।
খপরিবার মানব সমাজের সামাজিক অর্থনৈতিক ও সাংস্কৃতিক সংগঠন। সার্বিক নিরাপত্তার প্রথম ও প্রধান কেন্দ্র হলো পরিবার। স্নেহ, ভালোবাসা, নৈতিকতা, দায়িত্ববোধ দিয়ে সকল পরিবার সুরক্ষিত।
গরহিম মিয়া জমিতে বিভিন্ন প্রকার মাঠ ফসল ও উদ্যান ফসল চাষ করেন। রহিম মিয়ার চাষকৃত মাঠ ফসল আমাদের খাদ্য চাহিদা মিটাতে সাহায্য করে। রহিম মিয়ার চাষকৃত উদ্যান ফসলের ক্ষেত্রে বলা যায়, তিনি বিভিন্ন প্রকার ফল ও শাকসবজি চাষ করেছেন। কেননা এসব উদ্যান ফসল আমাদের খাদ্য চাহিদা মেটাতে সাহায্য করে। এভাবেই রহিম মিয়ার চাষকৃত মাঠ ফসল ও উদ্যান ফসল আমাদের খাদ্য চাহিদা মেটাতে সাহায্য করে।
ঘউল্লিখিত উৎসব হলো নবান্ন উৎসব। নবান্ন উৎসবের সাথে রহিম মিয়ার কৃষি কাজের সংশ্লিষ্টতা নিচে বিশ্লেষণ করা হলো:
রহিম মিয়া তাঁর জমিতে বিভিন্ন প্রকার মাঠ ফসল চাষ করেছেন। এসব ফসলের মধ্যে তিনি ধানও চাষ করেছেন। তাই নতুন ধান উঠায় তার পরিবারসহ সবাই নবান্ন উৎসবে মেতে ওঠে। এই নবান্ন উৎসবের সাথে রহিম মিয়ার কষি কাজ সম্পূর্ণরূপে সংশ্লিষ্ট। হাড়ভাঙা খাটুনি, প্রাকৃতিক দুর্যোগের উৎকণ্ঠা, লুণ্ঠনকারি লাঠিয়ালদের লুটপাটের আশঙ্কা, রোগ বালাই, পোকামাকড়ের আক্রমণ ও মহামারীর উৎকণ্ঠার পর যখন কৃষক ধান কেটে আপন বাড়ির আঙ্গিনায় এনে জড়ো করে। তখন কৃষক পরিবারের আনন্দের জোয়ার বয়ে যায়। এ ধান মাড়াই করে ঝেড়ে শুকিয়ে গোলায় তুলতে তাঁরা ব্যস্ত হয়ে পড়েন। ওদিকে মেয়েরা ব্যস্ত থাকেন ঢেঁকিতে নতুন ধান ভেনে চাল করা ও নতুন চাল গুঁড়ো করার কাজে। নতুন চালের ভাতের পাশাপাশি নতুন চালের পায়েস, পিঠা পুলি তৈরি হতে থাকে। বাড়ির কাজের ছেলেরা নতুন লুঙ্গি-গেঞ্জি পায়, কাজের মেয়েরা পায় নতুন শাড়ি, চুড়ি, লেস-ফিতা। তাই বলা যায়, নবান্ন উৎসবের সাথে রহিম মিয়ার কৃষিকাজ সরাসরি জড়িত।


Explanation:


Sub-Questions:

================================================================================
Question #6 (ID: 800067)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
ক্ষুদ্র ব্যবসায়ী রফিক ব্যবসায় লোকসান করে শহর থেকে গ্রামে ফিরে আসেন। ছয় সদস্যের পরিবারের দৈনিক চাহিদা পূরণে রফিকের হিমশিম অবস্থা। গ্রামে কৃষিজ সম্পদের মধ্যে তাঁর ছোট্ট একটি বসতবাড়ি ছাড়া মাঝারি একটি পুকুর ও ৫০ শতাংশ ফসলি জমি আছে। এ অবস্থায় চাচা আলতাফ মাস্টারের পরামর্শমতো তিনি তার একটি কৃষিজ সম্পদ ব্যবহারের উদ্যোগ নেন। এতে তিনি পরিবারের দৈনন্দিন প্রাণিজ আমিষের চাহিদা পূরণের পাশাপাশি বাণিজ্যিকভাবেও লাভবান হন। পরবর্তী সময়ে তিনি তাঁর অন্যান্য কৃষিজ সম্পদ ব্যবহারেরও উদ্যোগ গ্রহণ করেন।

Options:
ক. কৃষিকে পেশা হিসেবে নেওয়ার আগে মানুষ কয়টি উপায়ে&nbsp;খাদ্য সংগ্রহ করত?
খ. কলাকে ঋতু নিরপেক্ষ ফল বলার কারণ ব্যাখ্যা কর।
গ. রফিক যে উপায়ে তাঁর কৃষিজ সম্পদ ব্যবহার করে লাভবান হয়েছিলেন তা বর্ণনা কর।
ঘ. রফিক কৃষিজ সম্পদ ব্যবহারের যে উদ্যোগগুলো গ্রহণ&nbsp;করেন তা আমাদের খাদ্য চাহিদার প্রেক্ষাপটে মূল্যায়ন কর


Correct Answer: 

Solution:
ককৃষিকে পেশা হিসেবে নেয়ার আগে মানুষ দুটি উপায়ে খাদ্য সংগ্রহ করত।
খদিনের দৈর্ঘ্যের তারতম্যের কারণে বিভিন্ন ঋতুতে বিভিন্ন ফসল জন্মায়। কিন্তু কলার ফুল ধারণের উপর দিনের দৈর্ঘ্যের কোনো প্রভাব নেই। তাই কলা সারাবছর উৎপাদিত হয় বলেই কলাকে ঋতু নিরপেক্ষ ফল বলা হয়।
গরফিক যে উপায়ে তাঁর কৃষিজ সম্পদ ব্যবহার করে লাভবান হয়েছিলেন তা হলো পুকুরে মাছ চাষ।
উদ্দীপকে দেখা যায় যে, রফিকের কৃষিজ সম্পদসমূহ হলো একটি বসতবাড়ি, মাঝারি একটি পুকুর এবং ৫০ শতাংশ ফসলি জমি। রফিক তার চাচা আলতাফ মাস্টারের পরামর্শমতো পুকুরে মাছ চাষ করেন যার দ্বারা তিনি প্রাণিজ আমিষের চাহিদা পূরণ করেন এবং বাণিজ্যিকভাবেও লাভবান হন।
সুতরাং বলা যায় যে, রফিক পুকুরে মাছ চাষের মাধ্যমে তার কৃষিজ সম্পদ পুকুরটি ব্যবহার করে এবং লাভবান হন।
ঘরফিক কৃষিজ সম্পদ ব্যবহারের যে উদ্যোগগুলো গ্রহণ করেন তা
আমাদের খাদ্য চাহিদার প্রেক্ষাপটে অনেক গুরুত্বপূর্ণ। মানুষের জীবন বাঁচানোর জন্য খাদ্য পয়োজন। আর খাদ্য উৎপাদনের জন্য মানুষ কৃষির ওপর নির্ভরশীল। 
উদ্দীপকে বর্ণিত রফিক কৃষিজ সম্পদ ব্যবহারের যে উদ্যোগগুলো।
গ্রহণ করে তা বাংলাদেশের খাদ্য ঘাটতি মোকাবিলায় অধিক কার্যকর। রফিকের কৃষিজ সম্পদগুলো হচ্ছে ছোট্ট একটি বসতবাড়ি, মাঝারি একটি পুকুর ও ৫০ শতাংশ ফসলি জমি। পুকুরে মাছ চাষ প্রাণিজ আমিষের চাহিদা পূরণে ভূমিকা রাখবে। এছাড়া তার অন্য কৃষিজ সম্পদ ব্যবহারের উদ্যোগ দেশের খাদ্য ঘাটতি মোকাবিলায় অবদান রাখবে। কাজেই বলা যায় রফিক কৃষিজ সম্পদ ব্যবহারের যে উদ্যোগগুলো গ্রহণ করেন তা আমাদের খাদ্য চাহিদার প্রেক্ষাপটে খুবই যুক্তিযুক্ত এবং যথার্থ।


Explanation:


Sub-Questions:

================================================================================
Question #7 (ID: 800066)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
রায়হান সাহেব কাঁঠাল, আম, আনারস, কমলা, কলা, কুল ও কদবেলের বাগান করেছেন। এছাড়া তিনি বাগানে পেঁপে, লেবু ও স্ট্রবেরির চাষও করেছেন। প্রোটিনের চাহিদা পূরণ করে এমন কিছু প্রাণীও তিনি বাড়িতে পালন করেন।

Options:
ক. ঔষধি গাছ কাকে বলে?
খ. শ্রম বিভাজন বিষয়টি ব্যাখ্যা কর।
গ. রায়হান সাহেবের বাগান যে উদ্যান ফসলকে নির্দেশ করে তার বর্ণনা দাও।
ঘ. রায়হান সাহেবের পালনকৃত প্রাণীগুলোর গুরুত্ব তুলে ধর।


Correct Answer: 

Solution:
কযেসব গাছ থেকে ওষুধ তৈরি করা হয় সেগুলোকে ঔষধি গাছ বলে।
খবয়স, সক্ষমতা, যোগ্যতা, সুবিধা ইত্যাদি বিবেচনায় রেখে পরিবার ও সমাজের বিভিন্ন লোকের মধ্যে বিভিন্ন কর্মবণ্টনই হলো শ্রম বিভাজন। শ্রম বিভাজন সমাজ গঠনে ভূমিকা রাখে। ফসল ফলনে, মানুষের বিভিন্ন চাহিদা ইত্যাদি মোকাবিলায় শ্রম বিভাজন গুরুত্বপূর্ণ ভূমিকা রাখে।
গরায়হান সাহেবের বাগান যে উদ্যান ফসলকে নির্দেশ করে তা হলো ফল। উদ্যান ফসল হিসেবে ফলের বর্ণনা নিচে দেওয়া হলো: কাঁঠাল আমাদের জাতীয় ফল। উঁচু এলাকায় কত বিচিত্র ধরনের কাঁঠাল জন্মায় তার হিসাব এখনও করা হয়নি। কাঁঠালের পরই জনপ্রিয় ফল হচ্ছে আম। এ ফলটিও আমাদের দেশে প্রচুর উৎপাদিত হয়। কমলা, কলা, কুল ও কদবেলের বৈচিত্র্যও চোখে পড়ার মতো। কলা ও পেঁপে সারা বছর পাওয়া যায়। বেশিরভাগ ফল মৌসুমি। এছাড়াও আমাদের দেশে নানা ধরনের স্বাদ ও গন্ধের লেবু চাষ হয়। সম্প্রতি আমাদের দেশে বিদেশি ফল স্ট্রবেরির চাষ বেশ জনপ্রিয়তা লাভ করেছে।
ঘরায়হান সাহেবের পালনকৃত প্রাণীগুলোর গুরুত্ব তুলে ধরা হলো: খামারে উৎপাদিত মুরগি ও মুরগির ডিম খাদ্যের ও প্রোটিনের চাহিদা পূরণে ভূমিকা রাখছে। হাওড়, বাঁওড়, বিল, এলাকা ছাড়াও সারাদেশেই যেখানে পুকুর, ডোবা অর্থাৎ পানি আছে সেখানেই হাঁস চাষ কৃষক পরিবারে জনপ্রিয়। হাঁস ও হাসের ডিম খাদ্য ঘাটতি হ্রাস করতে সাহায্য করে। লাভজনক অর্থাৎ বাণিজ্যিক ভিত্তিতে কবুতর পালন এদেশে অনেক আগে থেকেই জনপ্রিয়। বর্তমানে কোয়েল ও কোয়েলের ডিম উৎপাদন কৃষকদের দৃষ্টি আকর্ষণ করতে পেরেছে। আমরা ছাগল থেকে দুধ ও মাংস পাই। সারাদেশে ভেড়া দেখতে পাওয়া গেলেও দেশের কিছু কিছু এলাকায় বাণিজ্যিকভাবে ভেড়ার চাষ হয়। পশুপালকদের সবচেয়ে প্রিয় পশু হলো গরু। গরু থেকে আমরা মাংস ও দুধ পাই। গরুর মতো মহিষও বাংলাদেশে অঞ্চল বিশেষে জনপ্রিয়। মহিষের দুধ ঘন হওয়ায় দধি ও মিষ্টান্ন শিল্পে এর বিশেষ কদর রয়েছে।


Explanation:


Sub-Questions:

================================================================================
Question #8 (ID: 800063)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
আফ্রিকার বিশাল বনভূমি অঞ্চলের গভীর অরণ্যের তথ্য সংগ্রহ করতে গিয়ে দেখা যায়, সেখানেও কিছু কিছুলোক বাস করে। সভ্য দুনিয়ার ছোয়া তাদের কাছে আজও পৌঁছেনি। তারা শিকার ও ফলমূল খেয়ে জীবনধারণ করে।

Options:
ক. কোন কাজকে কেন্দ্র করে পরিবার গঠিত হয়েছিল?
খ. আদিমকালে লোকজন ফলমূল খেয়ে জীবনধারণ করত কেন?
গ. উদ্দীপকের লোকজন দলবদ্ধ হয়ে বসবাস করার গুরুত্ব ব্যাখ্যা কর।
ঘ. &quot;আমাদের সভ্য দুনিয়াও এক সময় তাদের মতোই ছিল।&quot; উক্তিটির যথার্থতা বিশ্লেষণ কর।


Correct Answer: 

Solution:
ককৃষিকাজকে কেন্দ্র করে পরিবার গঠিত হয়েছিল।
খআদিমকালে লোকজন বনের হিংস্র পশুর আক্রমণ থেকে বাঁচার জন্য দলবদ্ধভাবে চলাচল করত। কৃষিকাজ করার আগে মানুষ গাছের ফলমূল আহরণ করে খাদ্য সংগ্রহ করত এবং সেগুলো খেয়ে জীবনধারণ করত। কারণ, মানুষ ফলমূল আহরণ করার মাধ্যমে প্রকৃতি, পরিবেশ এবং পরিবেশের বিভিন্ন ঘটনা গভীরভাবে পর্যবেক্ষণের সুযোগ পেয়েছিল।
গউদ্দীপকে আফ্রিকার বিশাল বনভূমি অঞ্চলের গভীর অরণ্যের কথা বলা হয়েছে। সেখানে কিছু লোক বাস করে যাদের কাছে সভ্য দুনিয়ার ছোঁয়া এখনও পৌছেনি। বিভিন্ন রকম প্রতিকূল পরিস্থিতি মোকাবেলার জন্য তাদের দলবদ্ধভাবে বসবাস করা গুরুত্বপূর্ণ। কেননা ওই অঞ্চলের লোকজনদের পশুপাখি শিখার করে অথবা গাছের ফলমূল আহরণ করে খাদ্য সংগ্রহ করতে হয়। বনের হিংস্র পশুর আক্রমণ থেকে বাঁচার জন্য তাদের দলবদ্ধ হয়ে চলাচল করা উচিত। এছাড়া, বনের পশুপাখি শিকার কাজেও দলবদ্ধভাবে অংশগ্রহণ করার গুরুত্ব রয়েছে।
ঘআমাদের এই সভ্য দুনিয়াও এক সময় উদ্দীপকে উল্লিখিত অঞ্চলের ন্যায় ছিল। কৃষিকাজকে কেন্দ্র করে আমাদের পরিবার ও সমাজ গঠনের সূচনা হয়েছিল। কৃষিকাজ করার আগে মানুষ পশুপাখি শিখার করে অথবা গাছের ফলমূল আহরণ করে খাদ্য সংগ্রহ করত। বনের হিংস্র পশুর আক্রমণ থেকে বাঁচার জন্যমানুষময় মানুষ দলবদ্ধভাবে চলাচল করত। বনের পশুপাখি শিকারের কাজেও মানুষ দলবদ্ধভাবে অংশগ্রহণ করত। পরিবার সম্পর্কে মানুষের তখনও কোনো ধারণা ছিল না। মানুষ ফলমূল আহরণ ও শিকার করার মাধ্যমে প্রকৃতি, পরিবেশ এবং পরিবেশের বিভিন্ন ঘটনা গভীরভাবে পর্যবেক্ষণের সুযোগ পেয়েছিল।


Explanation:


Sub-Questions:

================================================================================
Question #9 (ID: 800062)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
নিশ্চিন্তপুর একটি প্রত্যন্ত অঞ্চলের গ্রাম। গ্রামের অধিবাসীদের জীবন জীবিকা সবকিছু তাদের ফসল উৎপাদনের উপর নির্ভরশীল। এ বছর মাঠে বেশ ভাল ফসল হয়েছে। তথাপি গ্রামবাসীরা বেশ উদ্বিগ্ন ছিল। ফসল ঘরে তুলতে পেরে তারা বেশ আনন্দিত।

Options:
ক. বাঙালির পরিচয়টি কী?
খ. মহিষের দুধের কদর বেশি কেন?
গ. গ্রামবাসীদের উদ্বিগ্ন থাকার কারণ ব্যাখ্যা কর।
ঘ. গ্রামবাসীরা কাকী উৎসবে মেতে উঠতে পারে? তোমার&nbsp;উত্তরের স্বপক্ষে যুক্তি দাও।


Correct Answer: 

Solution:
কবাঙালির পরিচয় হলো কৃষিতে, যা আমাদের সংস্কৃতির একটি বড় অংশ।
খমহিষ থেকে আমরা দুধ ও মাংস পেয়ে থাকি। মহিষের দুধ ঘন হওয়ায় দধি ও মিষ্টান্ন শিল্পে এর বিশেষ কদর রয়েছে, এজন্য মহিষের দুধের কদর বেশি।
গউদ্দীপকের গ্রামবাসীদের উদ্বিগ্ন থাকার কারণ হলো প্রাকৃতিক দুর্যোগ, লুণ্ঠণকারী লাঠিয়ালদের লুটপাটের আশঙ্কা, রোগ বালাই, পোকামাকড়ের আক্রমণ, মহামারী প্রভৃতি। বাংলাদেশ পৃথিবীর নাতিশীতোষ্ণ অঞ্চলে অবস্থিত একটি দুর্যোগ প্রবণ দেশ। দক্ষিণে বঙ্গোপসাগর থেকে জলজ মেঘমালা উৎপন্ন হয়। সেই মেঘমালা মৌসুমি বায়ুবাহিত হয়ে উত্তরের হিমালয় পার্বত্য অঞ্চলে বাধা পেয়ে প্রচুর বৃষ্টি ঝরায়।
আমাদের দেশে সামাজিক রাজনৈতিক কারণেও ফসল বৈচিত্র্য কমার দৃষ্টান্ত রয়েছে। এছাড়া, বিভিন্ন ফসলের রোগ বালাই পোকামাকড়ের আক্রমণ, মহামারী প্রভৃতি কারণেও ফসলের উৎপাদন হুমকির মুখে পড়ে। উপরিউক্ত কারণগুলোর জন্য উদ্দীপকের গ্রামবাসীরা বেশ উদ্বিগ্ন ছিল।
ঘফসল কেটে ঘরে তোলার পর কৃষকেরা নবান্ন উৎসব, বাংলা নববর্ষ, গ্রাম্য মেলা প্রভৃতি উৎসবে মেতে উঠতে পারে। শত উৎকণ্ঠার পর ফসল কেটে ঘরে তুলতে পারলে কৃষকের পরিবারে আনন্দের জোয়ার বয়ে যায়। নতুন ভাতের উৎসব অর্থাৎ নবান্ন উৎসবে সবাই মেতে ওঠে, নতুন চালের ভাতের পাশাপাশি নতুন চালের পায়েস, পিঠা-পুলি তৈরি হতে থাকে। যদি আমন ধানের ফলন ওঠে তবে নবান্ন উৎসব, শারদীয় উৎসবের সঙ্গে মিলে যেতে পারে। আর যদি বোরো ধান হয় তাহলে নবান্ন উৎসবের অংশ হিসেবে পৌষ মাসে গ্রাম্য মেলা বসতো যা এখনও চালু আছে। এসকল উৎসবের মাধ্যমে গ্রামবাসীরা নতুন ফসল ঘরে তোলার আনন্দে মেতে উঠতে পারে।


Explanation:


Sub-Questions:

================================================================================
Question #10 (ID: 800061)
--------------------------------------------------------------------------------
Type: CQ | Book: কৃষিশিক্ষা | Years:  | Boards:  | Tags: 
--------------------------------------------------------------------------------
Question:
আলম মিয়া একজন ক্ষুদ্র কৃষক তার একটি বসতবাড়ি, একটি পুকুর এবং কিছু কৃষিজমি আছে। তিনি কেবল তার কৃষিজমিতে ফসল চাষ করেন। তাই পরিবারের খরচ চালানো তার জন্য বেশ কষ্টকর। উপজেলা কৃষি কর্মকর্তার পরামর্শক্রমে তিনি তার সবগুলো কৃষিজ সম্পদ ব্যবহারের উদ্যোগ নিলেন এবং লাভবান হলেন।

Options:
ক. কারা কৃষি কাজের সূচনা করেছিলেন?
খ. সমাজ গঠনে শ্রম বিভাজনের ভূমিকা ব্যাখ্যা কর।
গ. কীভাবে আলম আলম মিয়া লাভবান হলেন? বর্ণনা কর।
ঘ. আমাদের খাদ্য চাহিদা মেটাতে আলম মিয়ার উদ্যোগটি&nbsp;মূল্যায়ন কর।


Correct Answer: 

Solution:
কনারীরা কৃষিকাজের সূচনা করেছিলেন।
খপরিবারের সদস্যরা আদিযুগ তাদের সঙ্গমতা ও সুবিধা অনুযায়ী পরিবারের কাজগুলো করতেন। এভাবেই মানুষের মাঝে শ্রম বিভাজনের সুবিধা তৈরি হয়েছিল।
দিনে দিনে পরিবারের আকার ও সংখ্যা বৃদ্ধি পেতে শুরু করল। মানুষ ফসল পরিচর্যা করে ফলন বৃদ্ধি করতে শিখল। ফসল বেশিদিন সংরক্ষণ করে রাখার বিভিন্ন উপায় সম্পর্কে অভিজ্ঞতা ও দক্ষতা অর্জন করল। এভাবে সমাজ গঠনে শ্রম বিভাজন ভূমিকা রাখে।
গউদ্দীপকের আলম মিয়া ফসল উৎপাদনের পাশাপাশি মুরগি ও হাঁস চাষ করলে লাভবান হলেন।
গৃহস্থ পরিবারে মুরগি ও ডিম উৎপাদনের ঐতিহ্য বহুকালের। খামারে মাংস ও ডিম উৎপাদনের জন্য যেমন মুরগির পৃথক জাত ব্যবহার করা হয় তেমনি লালন পদ্ধতিও ভিন্ন। হাঁস ও হাঁসের ডিম উৎপাদন ও একটি লাভজনক ব্যবসা। খাকি কাম্বেল জাতীয় হাঁস ডিম উৎপাদনের জন্য জনপ্রিয়। এধরনের চাষ পদ্ধতির মাধ্যমে যেমন প্রাণিজ আমিষের চাহিদা মেটানো সম্ভব এবং লাভবান হওয়াও সম্ভব।
সুতরাং বলা যায় যে, উদ্দীকের আলম মিয়া হাঁস ও মুরগি পালনের মাধ্যমে লাভবান হন।
ঘআমাদের খাদ্যের চাহিদা মেটাতে আলম মিয়া উদ্যোগটি যথেষ্ট প্রশংসনীয়। নিচে এর যৌক্তিকতা মূল্যায়ন করা হলো-হাওড়, বাঁওড়, বিল এলাকায় তো বটেই এ ছাড়াও সারা দেশেই যেখানে পুকুর, ডোবা অর্থাৎ পানি আছে সেখানেই হাঁস চাষ কৃষক পরিবারে জনপ্রিয়। নানা জাতের হাঁস চাষ করা হয এদের মধ্যে 'খাকি ক্যম্বেল' জাতীয় হাঁস ডিম উৎপাদনের জন্য জনপ্রিয় আমাদের দেশে বিশেষ করে স্বাধীনতার পর থেকে খামারে মুরগি উৎপাদন বিশেষ গুরুত্ব পেয়েছে। অবশ্য গৃহস্থ পরিবারে মুরগি ও ডিম উৎপাদনের ঐতিহ্য বহুকালের। দেশি মুরগির মাংস সুস্বাদু কিন্তু ডিম কম দেয়। খামারে মাংস ও ডিম উৎপাদনের জন্য যেমন মুরগির পৃথক জাত ব্যবহার হয় তেমনি পালন পদ্ধতিও ভিন্ন।
সুতরাং এভাবে খাদ্য উৎপাদন সরবরাহের মাধ্যমে হাঁস ও মুরগি পালন করে আলম মিয়া আমাদের খাদ্য চাহিদা মেটাতে ভূমিকা রাখেন।


Explanation:


Sub-Questions:

